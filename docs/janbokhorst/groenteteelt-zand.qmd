---
title: 'Zand'
date: 2023-10-28
author: Jan Bokhorst
---

# Zand

---


          
  
  
  

   

 ### GROENTETEELT ZANDGRONDEN

 Groenteteelt op zand deed je in het verleden op gronden met bruine organische stof zoals rond Breda. Deze gronden zijn makkelijk te bewerken. Tegenwoordig is er ook groenteteelt op gronden met zwarte humus, een humus die meer smerend is zoals in de veenkolonien. Dit is vaak een grrootschalige, sterk gemechaniseerde groenteteelt.  


   Groenteteelt komt op zand- en kleigronden voor. Prei en sla bijvoorbeeld kunnen het beste op zand geteeld worden. Kool het beste op klei. Interessant is dat de oude groenteteeltgebieden op zandgronden met bruine humus liggen. Dat zijn zandgronden waar oorspronkelijk bos en geen heide op stond. Groenteteelt vind nu ook plaats op gronden met zwarte humus, bijvoorbeeld de veenkoloniën. **Maatregelen**  
**Inhoud:****Organische stoftoevoer****Bodembewerking****Losmaken ondergrond**  
**Organische stoftoevoer**Organische stof kan worden aangevoerd met gewasresten, groenbemesters, mest en compost.Bij de gewassen zijn het granen en grassen die organische stof leveren. Voor aaltjesbeheer zijn deze niet gunstig. Toch is te overwegen om bijvoorbeeld na 5 jaar groenten 2 jaar gras/klaver te telen. Let er bij het mengsel op dat er ook rode klaver in zit. Rode klaver wortelt diep.Bij de groenbemesters wordt er in verband met de aaltjesproblematiek vaak voor bladrammenas gekozen. Deze groenbemester heeft weinig wortels. De penwortel wordt vaak al snel door een dichte laag geremd en de hoeveelheid organische stof die het gewas levert is beperkt. Japanse haver is een beter alternatief. Wanneer de aaltjessituatie dat toelaat, moeten granen en grassen de voorkeur hebben.Bij de mest heeft vaste mest unieke eigenschappen. Dunne mest, bijvoorbeeld in combinatie met oogstresten of een groenbemester, kan ook een gunstige invloed op de bodem hebben.Bij de composten is GFT het gunstigst. Het draagt bij aan humusopbouw en verzorgt het bodemleven. Groencompost is vooral humusopbouwend en door het toenemende uitsorteren van biomassa gaat de kwaliteit achteruit. Groencompost gaat meer de kant op van humusrijke grond.  
**Bodembewerking**Des te minder bodembewerking, des te beter. Bewerking verstoort de samenhang in de structuur. Let ook eens op de ontwikkelingen rond Niet Kerende Grondbewerking. Er zijn meerdere voorbeelden die aangeven dat, hoe moeilijk ook op zand, er toch wel mogelijkheden zijn  
**Losmaken ondergrond**Woelen van de laag onder de bouwvoor. Hoe vaak gebeurt het niet, terwijl het wel gedaan moet worden; en hoe vaak gebeurt het wel, terwijl het niet moet. Hoe weinig wordt er beseft dat door woelen de toelevering van grondwater beter mogelijk kan worden. Wanneer de afstand tussen de diepste wortels en het grondwater minder dan 80 cm is, kan er dagelijks ca 2mm water geleverd worden. Woelen kan dit bewerkstelligen.  
In het volgende wat voorbeelden. **Bedrijven**  
**Inhoud:**  
**-Slateelt in de Peel****-Groenteteelt bij Vorden in de Achterhoek****Slateelt in de Peel**   
![teelt van ijsbergsla](../img/Img5906(Small)-1920w.jpg)   
**Teelt van ijsbergsla**ten oosten van Grubbenvorst

 

  
![bodem in de peel slateelt](../img/Img5910(Small)-1920w.jpg)   
De bouwvoor is ca 30 cm dik

 

  
![bodemprofiel peel pijpenstrootje](../img/Img5916(Small)(1)-1920w.jpg)   
 De laag 35-40 cm diep

De bouwvoor is relatief rijk aan organische stof. Onder de bouwvoor is de grond niet doorwortelbaar. De verticale strepen zijn de resten van de wortels van pijpenstrootje die hier mogelijk duizenden jaren geleden groeide.

Losmaken van de grond onder de bouwvoor is hier belangrijk.

 

**Groenteteelt bij Vorden in de Achterhoek**   
![bodemprofiel zandgrond groenteteelt](../img/vordendruiven043(Small)-1920w.jpg)   
Op 50 cm diepte kunnen wortels goed naar de ondergrond toegroeien

 

  
![poriën zandgrond groenteteelt](../img/vordendruiven068(Small)-1920w.jpg)   
Op 50 cm diepte kunnen wortels goed naar de ondergrond toegroeien

 

  
![regenworm onder in de grond](../img/vordendruiven085(Small)-1920w.jpg)   
Een regenworm (lumbricus terrestris) in rust op 90  cm diepte. Zijn gang wordt ook gebruikt door wortels.

Deze grond heeft een donkere bovenlaag van bijna 40 cm dik. In de laag eronder kunnen wortels middels regenwormgangen naar 90 cm diep groeien en komen dan in de zone die minder dan 80 cm van het grondwater in de zomer is.

  
Bij deze grond mag de laag onder de bouwvoor niet gewoeld worden omdat de bestaande verticale gangen dan verstoord worden.

 




