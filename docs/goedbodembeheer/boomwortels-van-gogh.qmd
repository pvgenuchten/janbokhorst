---
title: 'Boomwortels van Gogh'
date: 2023-10-28
author: Jan Bokhorst
---

# Boomwortels van Gogh



---






        Het laatste schilderij van Vincent van Gogh was een bodemprofiel





   Dit jaar is ontdekt waar Vincent van Gogh zijn laatste schilderij maakte. Het schilderij ‘Boomwortels’ is gemaakt langs een weg bij Auvers-sur-Oise bij Parijs. Een van de wortels is nu nog steeds te zien. Het is ook de plek waar Vincent van Gogh voor de laatste keer een penseel vasthield.

  


Wouter van Veen van het Instituut Van Gogh in Amsterdam vond dit voorjaar een ansichtkaart van een weg in Auvers-sur-Oise met bomen met veel wortels erlangs.

Hij vergelijkt die bomen en de wortels met het Schilderij Boomwortels van Vincent van Gogh en zag veel overeenkomsten. Toen hij begin mei 2020 ter plekke ging kijken ontdekte hij dat een deel van de wortels nog aanwezig was.  

  



 ![](../img/treerootspainting%20%28Middel%29-1920w.jpg)

Het schilderij Boomwortels. Van Gogh Museum Amsterdam

﻿


 ![](../img/postcard%20%28Middel%29-1920w.jpg)

De ansichtkaart met Rue Daubigny (1900-1910) 120 meter van het appartement waar Vincent 70 dagen woonde. ©Arthénon

  



 ![](../img/postcardcolorized%20%28Middel%29-1920w.jpg)

Het schilderij en de ansichtkaart samengevoegd. Rechtsvoor de stronk die er nu nog is. De vorm van de stronk wijst er op dat de bomen lang als hakhout werden gebruikt. De stronken zijn van iepenbomen die groeien op de rand van een mergelafgraving. De mergel was bedekt met löss ©Arthénon

﻿﻿  



 ![](../img/postcardprojection%20%28Middel%29-1920w.jpg)

Ansichtkaart en schilderij vanaf de plek waar Vincent van Gogh schilderde. Op deze plek hield Vincent van Gogh waarschijnlijk voor de laatste keer een verfkwast vast. ©Arthénon


 ![](../img/ruedaubigny15may20%20%28Middel%29-1920w.jpg)

Het restant van een boomstronk die ook op het schilderij staat op 15 mei 2020. ©Arthénon

  



 ![](../img/ruedaubigny30may20%20%28Middel%29-1920w.jpg)

Het restant van een boomstronk op 30 mei 2020. ©Arthénon

  



 ![](../img/ruedaubignyjune20%20%28Middel%29-1920w.jpg)

Ter bescherming is er een wand voorgezet. Boven de afscheiding is een bodemprofiel te zien. Een humushoudende bruine bovenlaag op een lichtgekleurde ondergrond. Ook bij het schilderij is bruin bovenin te zien en lichtbruin/geel meer naar onder. Het is waarschijnlijk een lössbodem.


Vincent van Gogh was na een verblijf in een inrichting in een herberg in Auvers-sur-Oise gaan wonen. Hij huurde een kamer van 7 m2. Hij was van zijn alcoholverslaving af, was zeer actief en maakte een groot aantal schilderijen. ’s Morgens om 5 uur opstaan en aan het werk. Om 12 uur weer terug om te eten. ’s Middags nog een en ander afronden aan zijn schilderijen en ’s avonds om 9 uur naar bed. In deze tijd begon zijn bekendheid toe te nemen. Ook andere schilders kwamen op bezoek.


﻿﻿  
 Op 27 juli 1890 is hij waarschijnlijk ook vroeg begonnen aan het schilderij Boomwortels. Het is niet helemaal afgekomen, maar misschien was het plan om dat die middag op zijn kamer te gaan doen. Na stoppen met schilderen is hij naar de nabijgelegen graanakkers gelopen en heeft een zelfmoordpoging gedaan. Dat lukte niet, is wel gewond en is teruggelopen naar de herberg, maar overleed ruim 30 uur later. 

﻿

  


[Home](index.htm#dm)﻿  











