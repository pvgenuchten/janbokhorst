[
  {
    "objectID": "janbokhorst/bodem-en-stoffen.html",
    "href": "janbokhorst/bodem-en-stoffen.html",
    "title": "Bodem en stoffen",
    "section": "",
    "text": "Over een andere kijk op stoffen.\n1. Inleiding\nKunnen we beter omgaan met stoffen bij bodembeheer in de landbouw wanneer we ze beter kennen? Dat is de vraag waar in het volgende op wordt ingegaan. Hoe kunnen we te weten komen wat stoffen eigenlijk zijn? En hoe kunnen we dat vertalen naar landbouwkundige maatregelen? Er zijn weinigen die zich met deze vragen bezig hebben gehouden. Na de ontdekking van het belang van voedingsstoffen richtte alle aandacht zich op de wijze van toepassing met het doel zo veel mogelijk voedsel te produceren. Toch is er ook gezocht naar andere benaderingen rond stoffen. Velen zijn hier op verschillende wijzen mee bezig geweest. De wijze waarop Goethe als het ware de plant ontdekte is ook toe te passen op stoffen. Twee namen vallen in dit kader extra op: Frits Julius en Manfred van Mackensen. Julius heeft een en ander beschreven in het boek “Grundlagen einer phänomenologischen Chemie” (Julius, 1965) en Mackensen in vele publicaties, vaak gericht op het onderwijs. Een samenvattende publicatie is “Prozesschemie aus spirituellem Ansatz” (Mackensen, 1994).\nHier volgen enkele ideeën rond de weg om inzicht te krijgen in de rol van stoffen bij bodemkundige vraagstukken. Ook volgt een stukje geschiedenis over pogingen in het verleden.\nDe gebruikelijke wijze om ergens inzicht in te krijgen, is eerst een hypothese te formuleren en deze vervolgens te toetsen. Als voorbeeld de werkwijze om de hoogte van de stikstofbemesting te bepalen. De vraag is hoeveel stikstof er met mest moet worden gegeven. Door nu op proefvelden verschillende hoeveelheden stikstofhoudende mest te geven en met behulp van voldoende herhalingen dit statistisch te verwerken, wordt duidelijk welke hoeveelheid stikstof het beste is. Op deze wijze komen we tot wat de beste bemesting lijkt. Op zich lijkt hier niets mis mee. Wanneer we met een dergelijke werkwijze werken is er toch wel iets opmerkelijks aan de hand. We werken met stikstofmest, met gewassen en een specifieke bodem en van alle drie weten we eigenlijk nog niets wanneer we dit experiment uitvoeren. Het enige wat we weten is bij welke bemesting in deze specifieke situatie de plant het hardste groeit. Mogelijk zouden we veel beter te werk kunnen gaan wanneer we wat meer wisten van waar we mee bezig zijn.\n2. Stikstof en koolstofTeveel stikstof is niet goed en teveel koolstof ook niet. De basis van bodembeheer is een dynamiek tussen beide te krijgen en dan ontstaat er iets heel moois. \n2.1. StikstofHet element stikstof is overal om ons heen en we ademen er iedere dag grote hoeveelheden van in. Toch valt stikstof in het geheel niet op. Dat geldt ook voor zuurstof, maar daarvan merk je snel dat je tekort komt wanneer de omgeving te weinig zuurstof bevat. Als kind kon je dat ervaren door via een stofzuigerslang adem te halen; dan werd je benauwd. In theorie kun je stikstof wel ervaren door lucht in te ademen met een hoger zuurstofpercentage dan de gebruikelijke 20%. Dan wordt zuurstof giftig en stikstof heeft dus de rol om een te sterke werking van zuurstof wat in te perken. In het dagelijks leven is stikstof evenwel de stof waar je eigenlijk het minste van merkt. Je zou kunnen zeggen dat stikstof zich in de lucht thuis voelt en niet zo nodig op de voorgrond hoeft te treden.\nStikstof bindenNu ga je stikstof binden aan waterstof. In een stikstofbindingsfabriek is dat te zien omdat in de wand van de cilinder waarin dat gebeurt een raampje zit en het proces zichtbaar wordt. Je ziet dan een roodgloeiend rooster en er boven een roodgele vlam. Lucht die ontdaan is van zuurstof en bijna alleen uit stikstof bestaat, wordt gebonden aan waterstofgas dat gemaakt wordt uit aardgas. Fijne ijzerdeeltjes en wat kali en aluminiumoxide dienen hierbij als katalysator. Het gebeurt onder hoge druk en bij ca 500 °C. Er is voor dit proces buitengewoon veel energie nodig: voor 1 kg zuivere stikstof ca 135 liter ruwe olie. De ammoniak die zo ontstaat kan verder in het proces eenvoudig worden omgezet in nitraat.\nDit is de grondstof voor kunstmest, maar ook voor explosieven en wanneer deze explosieven tot ontploffing komen wordt duidelijk hoeveel energie er in deze stikstofhoudende stof is gestopt. Het is wonderlijk dat op een akker met vlinderbloemigen dezelfde binding van stikstof aan waterstof plaatsvindt en alleen het gezoem van wat bijen te horen is. Ook hier is evenwel zeer veel energie nodig die daar geleverd wordt door het blad dat met zonlicht, water en koolzuur de energierijke suikers maakt. Wanneer de stikstofverbindingen in de bodem komen komt er dus veel energie in de bodem. Bij explosieven zien we dat duidelijk, maar is dat bij stikstof in de bodem ook te zien?\nVoordat we op een antwoord op deze vraag ingaan, is het van belang te realiseren, dat stikstof in gesteenten nauwelijks voorkomt. Stikstof tussen gesteentes bevindt zich in een voor stikstof vreemde wereld en het is te verwachten dat stikstof weer terug naar de lucht wil. Mackensen (1994) noemt stikstof een beweeglijk luchtelement dat zich niet makkelijk laat veranderen en wanneer het wel verandert, kiest het in nood via een explosie de weg naar de lucht. Gebonden stikstof is als het ware een “bom” vol energie die zich bevindt in een wereld waar die zich niet thuisvoelt. Hoe ga je met zo’n situatie om? Dit is best een belangrijke vraag want het antwoord bepaalt wel de voeding van de mens op de wereld, het schoonhouden van het oppervlaktewater en het zuinig omgaan met fossiele energie. Iets wat barst van de energie voelt zich niet thuis in zijn omgeving en geeft problemen. Moeten we bij een psycholoog te rade gaan? Misschien wel, maar laten we eerst eens kijken hoe stikstof zich uit in de natuur.\n\nOntploffing van een stikstofbindingsbedrijf in Texas, in 2013\nStikstof in de landbouwIn het beheer van de bemesting is stikstof moeilijk te grijpen. Stikstof is een van de meststoffen die het sterkst de productie bepaalt, maar in de bodemanalyse was nooit een stikstofanalyse te vinden. Tegenwoordig wordt het stikstofleverend vermogen, het NLV, vaak wel aangegeven, maar dat wordt berekend uit het totale stikstofgehalte. De stikstof die jaarlijks vrijkomt uit de totale stikstof is slechts 1% van de alle stikstof in de organische stof in de grond en deze inschatting van het stikstofleverend vermogen is zeer onbetrouwbaar. Stikstof, bomvol energie, gaat alle kanten op en is niet met eenvoudige regels te pakken te krijgen. Met simulatiemodellen gaat het wel wat beter, maar de ingewikkeldheid van de processen maakt een nauwkeurige modellering onmogelijk. Er gebeurt van alles met stikstof in de grond: bij weinig lucht gaat nitraat snel over in ammonium en ammonium kan in enkele dagen bij voldoende temperatuur weer overgaan in nitraat. De stikstof uit mest- en plantenresten verschijnt eerst als ammonium die zich kan binden aan klei en humus via adsorptie. Ammonium kan tussen kleiplaatjes kruipen en is dan gefixeerd. Nitraat spoelt heel snel uit bij regen want nitraat bindt zich vrijwel nergens aan. Is er gebrek aan lucht, dan kan nitraat als stikstofgas of lachgas de lucht in gaan. Op zich is dit interessant. Wanneer er lucht in de grond zit kan stikstof zich wel enige tijd in de bodem handhaven, wanneer die ontbreekt krijgt stikstof het als het ware benauwd en zoekt zelf de lucht weer op. De veelheid aan vormen en processen past in het beeld van veel energie en niet thuisvoelen. Hoe krijg je nu orde in deze chaos en wordt die beheersbaar? Is koolstof hierbij een oplossing? In de volende paragraaf gaan we dieper in op koolstof.\nSamenvattend:Stikstof in de landbouw-gaat alle kanten op. Gaat de lucht weer in bij luchtgebrek, spoelt uit bij neerslagoverschot.-breekt de organische stof af.-komt in de bodem in veel vormen voor.-is bij bodemanalyse niet goed te pakken.-geeft explosieve groei, planten worden ziektegevoelig en verliezen smaak.Stikstof geeft beweging. Veel bij mens, dier en bacterie en weinig bij plant en schimmelAmmoniakemissie is niet goed te metenStikstof, vol energie, voelt zich in de bodem niet thuis\n2.2 KoolstofKoolstof zit in de lucht, vooral de lucht dicht bij het aardoppervlak, maar het grootste deel van de koolstof op aarde zit in de aardkorst in verschillende vormen als steenkool, olie, veen en dergelijke. Interessant is dat wanneer grote hoeveelheden plantenresten dieper in de aarde komen, de verschillende stoffen in de plant, zoals stikstof en zuurstof, verdwijnen. Alleen de koolstof vindt het blijkbaar prima om op 1000 meter of dieper in de aarde te blijven.In de plant is koolstof overal aanwezig. Bijna alle stoffen in de plant bevatten koolstof. Die koolstof is afkomstig uit de lucht en bij de fotosynthese in de plant ontstaan eerst suikers. Een suiker is een wit poeder dat makkelijk in water oplost, is daarom goed transporteerbaar en speelt overal in de plant een belangrijke rol. Uit suikers kan cellulose worden gevormd. Celwanden bestaan voor een deel uit cellulose en geven hier stevigheid aan. Het koolstofgehalte van cellulose is hoger dan dat van suiker. Een volgende fase is de vorming van houtstof, lignine, dat nog weer meer koolstof bevat. Cellulose kennen we van papier en cellofaanzakjes. Het is lichtdoorlatend en flexibel. Houtstof zit in alle planten en geeft samen met cellulose stevigheid. Die stevigheid is wat te vergelijken met gewapend beton. Cellulose bestaat uit vezels, te vergelijken met het ijzervlechtwerk gericht op trekkrachten en lignine is de vulstof, gericht op druk weerstaan. Wanneer plantenresten in de grond komen worden ze afgebroken. Suiker gaat heel snel, cellulose wat trager en lignine zeer traag.\n\nSteenkool\nStikstof en koolstof in de landbouwIk heb eens een veehouder horen zeggen dat landbouw eigenlijk de kunst is om met stikstof en koolstof om te gaan. Er komt natuurlijk nog wel wat meer bij kijken, maar het is interessant om eens naar deze visie te kijken. In het voorgaande zagen we dat stikstof vooral in de lucht zit en koolstof vooral diep in de aarde. In de bouwvoor komen ze samen en de wijze waarop is afhankelijk van hoe de teler dat doet. Koolstof heeft de neiging om in koolstofrijke verbindingen te verstarren. Cellulose en suiker kunnen veel beter aan de bodemprocessen deelnemen. Stikstof heeft de neiging om uit de bodem te verdwijnen. Uitspoelen als nitraat of overgaan in stikstofgas. In eiwitachtige verbindingen neemt stikstof deel aan de bodemprocessen.Landbouw wordt hiermee als het ware kunst. Twee stoffen, stikstof en koolstof, die ieder hun eigen eenzijdigheid hebben en in hun eentje niet in staat zijn om iets moois, iets vruchtbaars te maken, worden in de landbouw met elkaar in contact gebracht en kunnen dan iets heel nieuws tot stand brengen. Ze kunnen een grond maken waar een plant op groeit die een hoge voedingskwaliteit heeft.Niet altijd lukt dat. Hieronder volgen voorbeelden van situaties waar het niet goed ging, met daarbij enkele ideeën hoe het beter had gekund en voorbeelden van waar het wel lukt.\nVoorbeeld 1 a, Stikstof overheerst; drijfmest Leusden\n\nEen enkeerdgrond bij Leusden (Den Treek) \nEen overmaat van stikstof uit drijfmest heeft ertoe geleid dat de makkelijk verteerbare organische stof als koolstofbron is gebruikt. Deze organische stof verzorgde de binding van de zanddeeltjes onderling. Nu die binding er niet meer is, ligt het zand als losse deeltjes aan het oppervlak.\nBovenstaande foto is gemaakt op een maïsakker in de jaren 80 van de vorige eeuw. In die tijd was er nog geen beperking aan de maximaal te geven hoeveelheid mest en dat was de reden dat op dit bedrijf bij Leusden op een wat hoger gelegen perceel veel drijfmest werd gegeven omdat de lagere en natte gronden een deel van het jaar niet berijdbaar waren. Drijfmest bevat veel makkelijk beschikbare stikstof. In de grond heeft het bodemleven bij een grote drijfmestgift een overmaat aan stikstof tot zijn beschikking en kan daar zijn eiwitrijke lichaamssubstantie mee opbouwen, maar er zijn in verhouding te weinig koolstofrijke verbindingen als energiebron. Het gevolg is dat het bodemleven de makkelijk omzetbare koolstofrijke verbindingen in de organische stof van de bodem gaat aanspreken. Dat is nu net de organische stof die zanddeeltjes aan elkaar kit. Door de afbraak van deze organische stof komen de zanddeeltjes los te liggen en verspoelen ze bij regen. Als een witte zandlaag zien we ze aan de oppervlakte liggen. Dit proces trad op grote schaal op zandgronden op, maar ook op zavelgronden. De grote drijfmestgiften zijn nu niet meer toegestaan, maar het proces treedt, zij het wat minder sterk, overal nog op waar een overmaat aan stikstofrijke verbindingen is. Ook kunstmeststikstof kan dit proces op gang brengen. Omdat de makkelijk verteerbare organische stof vaak stikstofrijk is, kan het zijn dat er meer stikstof vrijkomt dan er met de mest gegeven is. Dit wordt ook wel “priming effect” genoemd (Kuzyakova, 2000). Voorbeeld 1 b, Stikstof overheerst, lelieperceel Beilen, Drenthe\n\nOp dit lelieperceel is op de voorgrond wit zand zichtbaar dat de binding met de humus is verloren omdat de actieve kittende organische stof door eenzijdig gebruik van stikstofrijke drijfmest is verdwenen. In de verte in het lager liggende gedeelte een donkere vlek. Zie volgende afbeelding.\n\nFoto van het laaggelegen gedeelte. Dit is zeer oude heidehumus met voor de landbouw minder gunstige smerende eigenschappen. Deze is zeer koolstofrijk en bestand tegen omzetting. De actieve humus die de zanddeeltje aaneen kitte is actief en minder stabiel en verdwenen.\nVoorbeeld 1c, Stikstof overheerst, preiteelt bij Kaatsheuvel in NoordBrabant\n\n Preiteelt in Noord-Brabant bij Kaatsheuvel\n\nOok hier door toepassing van veel drijfmest een scheiding tussen witgebleekt zand en zwarte koolstofrijke zeer oude humus met ongunstige eigenschappen.\nVoorbeeld 2. Stikstof overheerst; proefveld Mest als Kans, Lelystad\n\nOp een kalkrijke zavelgrond met veel bodembewerkingen is het moeilijk om het organischestofgehalte te verhogen.\nVoorbeeld 3. Koolstof overheerst; compost Kaatsheuvel\n\nChampost op een perceel waar preiteelt plaats zal vinden.\n\nTe heet geworden champost in detail. Champignonmest die erg heet is geweest tijdens de bewaring en veel makkelijk verteerbare stikstofrijke verbindingen zijn als gas de lucht ingegaan. Koolstofrijk stro overheerst.\n\nResten champost uit vorige jaren die niet verteren.\nResten van champignonmest na enkele jaren. Ze verteren nauwelijks en blijven in de grond liggen zonder dat er een wisselwerking met de omliggende grond ontstaat. Het karakter van koolstof komt naar voren. Verstarring die lang kan duren.\nVoorbeeld 4. Koolstof overheerst; Tongeren, België, wintertarwe op löss\n\n\nOndergeploegde gewasresten\nWat is hier aan de hand? Op dit tarweperceel bij Tongeren in België stond vorig jaar korrelmais. De maïs is geoogst en resten van stengels, blad en kolven zijn ondergeploegd. Dit overwegend koolstofrijk materiaal is in een compacte laag op ca 20 cm diepte terecht gekomen en verteert niet, maar conserveert. De beworteling van de ondergrond wordt erdoor belemmerd. De bodem heeft te weinig bodemleven en stikstofrijk materiaal om de processen op gang te brengen. Meer egaal en minder diep door de grond brengen en combineren met een bemesting van wat drijfmest, had kunnen voorkomen dat koolstof zo duidelijk zijn karakter kon tonen.Op deze plek gaat het om twee dingen. Enerzijds is er het probleem dat er een overmaat aan koolstof aanwezig is en te weinig stikstof; anderzijds is er het probleem dat de grond humusarm en verdicht is en er niet voldoende zuurstof voorhanden is. Er kan onvoldoende ademing plaatsvinden. De mogelijkheid om te kunnen ademen en een goede verhouding tussen koolstof en stikstof zijn twee belangrijk elementen bij een vruchtbare bodem.\nVoorbeeld 5. Koolstof en stikstof in blijvend grasland; BenschopIn de biologische landbouw is grasland met een voldoende aandeel klaver essentieel. De klaver bindt stikstof uit de lucht. Deze stikstof komt ook beschikbaar voor het gras en zo kan een opbrengst van het grasklaver-mengsel van ca 15.000 kg droge stof per ha per jaar ontstaan. Door de wisselwerking tussen gras en klaver treedt ook een verbetering van de bodemkwaliteit op. De bodemstructuur verbetert en de beworteling van de bodem wordt intensiever. De stikstofrijke klaver hoort evenwel thuis in een omgeving waar veel gebeurt, bijvoorbeeld daar waar regelmatig geploegd wordt. Wanneer de bodem van een grasland niet regelmatig bewerkt wordt en grasklaver niet opnieuw ingezaaid wordt, verdwijnt de klaver. Het koolstofrijke gras gaat overheersen in deze “rustige” omgeving en verbetert de bodem verder, maar zonder de klaver als stikstofbron. De opbrengst is daarom niet zo hoog als in de klaverrijke fase en wordt op een gegeven moment te laag om een goed functionerend bedrijf in stand te houden.De oplossing is niet gemakkelijk maar het gras met een wiedeg bewerken en klaver bijzaaien is een mogelijkheid (van Eekeren, 2012). De bewerking met de wiedeg betekent dat de “rust” wordt doorbroken en de zode enigszins bewerkt wordt. Verder moet de pH niet te laag zijn. Een wat hogere pH stimuleert de processen in de bodem en brengt beweging in de bodem. Verder is een goede kaliumvoorziening van belang. Wanneer dit allemaal niet lukt, is grondig beweging brengen in de bodem de oplossing. Dit betekent ploegen en opnieuw inzaaien, maar dit betekent ook een achteruitgang van de bodemkwaliteit.\n\nGrasland op zware klei bij Benschop waar de klaver vrijwel uit verdwenen is\n\nIn het eerste jaar na inzaai een goed groeiend gewas met gras en klaver\n\nde bodem onder de oude wei heeft een goede structuur en een goede beworteling.\n\nde bodem onder de recent ingezaaide grasklaver heeft een matige beworteling en matige bodemstructuur\nVoorbeeld 6. Stikstof en koolstof in evenwicht: synthese; Marle (bij Deventer)\n\nOp de voorgrond proefveld met gras en klavercombinaties bij Marle langs de IJssel.\nBij Marle langs de IJssel kan bij een proef waarbij klaver, gras en grasklaver werden vergeleken, de invloed op de bodem van deze drie gewastypen worden bestudeerd (van Eekeren et. al., 2009, 2010).Na twee jaar waren er duidelijke verschillen bij beworteling, bodemstructuur en bodemleven.Op de volgende foto’s is een omgekeerde plag van 20x20 cm op 20 cm diepte te zien\n\nAlleen klaver. De grond is sterk verdicht, maar er zijn wel regenwormen en wormgangen.\nWanneer er uitsluitend klaver wordt ingezaaid, blijft de grond verdicht omdat klaver weinig wortels maakt. De pendelende worm, lumbricus terrestris, vindt zijn\nvoedsel aan de oppervlakte en maakt verticale gangen in de verdichte grond.\n\nKlaver en gras. Wortels, goede bodemstructuur, regenwormen en de hoogste opbrengst. Wanneer er een mengsel van gras en klaver wordt ingezaaid, gebeurt er iets wat gras en klaver afzonderlijk niet kunnen. Er zijn veel wortels, er zijn wormen (nu in twee soorten: links lumbricus terrestris en rechts a. calliginosa) en de opbrengst is hoger dan bij de gras- of de klavervariant.\n\nAlleen gras. Veel wortels , een goede structuur en weinig regenwormen.\nDat wortels belangrijk zijn voor de bodemstructuur laat de variant met alleen gras zien. Hier zijn veel wortels. Er zijn weinig regenwormen, omdat vlinderbloemigen (en dierlijke mest) vooral regenwormen stimulere\nVoorbeeld 7. Vaste mest, drijfmest en bodemleven, stikstof en koolstof wel en niet in evenwichtBij voorbeeld 1 zagen we dat drijfmest een ongunstige invloed op de bodem kan hebben. Geheel anders is dat wanneer er naast de stikstofrijke drijfmest veel koolstofrijk gras en graswortels aanwezig zijn. Regenwormen kunnen dan gestimuleerd worden. Minder dan bij vaste mest, maar meer dan bij compost waar wat drijfmest aan is toegevoegd en meer dan bij minerale bemesting (zie tabel).\nProefveld Bakel (grasland op zand)Mestsoort gram regenwormen per m2NPK 125Compost met drijfmest 144Drijfmest 231Stalmest 269\nVoorbeeld 8. Stikstof en koolstof in evenwicht: synthese;Boomgaard bij Tiel\n\nDit is de bodem onder een hoogstamboomgaard bij Tiel. Hier zien we het resultaat van eeuwenlange synthese tussen stikstof en koolstof. Stikstof is afkomstig van klavers die in het gras groeiden en van mest die de koeien produceerden die in de boomgaard liepen. Koolstof is vooral afkomstig van het gras dat in de hoogstamboomgaard groeide. Het resultaat is een van de mooiste bodems ter wereld. De humushoudende laag is meer dan 60 cm dik. De oorspronkelijke gelaagdheid die onderin het profiel nog te zien is, is door het bodemleven verdwenen. De donkere verticale strepen en de stippen zijn de gangen van regenwormen. De wortels kunnen diep de grond in. Deze grond is eigenlijk het ideaal waar ieder bodembeheerder naar moet streven. Wat hij dan moet doen is hier ook te zien. Breng voldoende verteerbare koolstofrijke verbindingen in de grond (hier het gras) en breng voldoende stikstof in de grond (hier mest en klavers) en laat de natuur het werk doen (hier onder meer de regenwormen).\nConclusieEr zijn gronden waar stikstof veel aandacht moet hebben. Op andere gronden geldt dit voor koolstof. Ook zijn er gronden die van nature of door langdurige landbouwcultuur een evenwicht, een doordringing, tussen beide laten zien. Bij deze laatste gaat het om onderhoud van het evenwicht. Links een kalkrijke lichte grond met weinig koolstof. Rechts een podzolgrond met verdichting door koolstof waar regenwormen al wat aan doen. Midden de grond die de extremen verbindt.\nMaatregelenUit het voorgaande blijkt dat bij een goed beheer van de bodem de wisselwerking tussen stikstof en koolstof van belang is. Bij maatregelen om dit te bereiken hoeft niet direct gedacht te worden aan het aanvoeren van stikstof of koolstof in een bepaalde vorm. Bijna iedere maatregel rond de bodem heeft wel op enige manier invloed op de genoemde wisselwerking. Zo ontstaat door intensieve bodembewerking een omgeving waar koolstof niet thuishoort en verdwijnt, terwijl stikstof in een actieve vorm overgaat en bijvoorbeeld opgenomen kan worden door de plant. Het achterwege laten van bodembewerking betekent dat koolstof kan ophopen. Het is een omgeving die past bij koolstof. Stikstof voelt zich hier niet thuis vervluchtigt naar de lucht of spoelt uit naar het grondwater.Vanuit dit gezichtspunt zijn vele teeltmaatregelen te beoordelen:\n-Vaste mest is overal goed, maar de wenselijke composteringsduur wisselt per bodemtype-Laat drijfmest zo snel mogelijk in contact komen met koolstofrijke verteerbare materialen (niet vlinderbloemige groenbemesters, graan, gras)-Meng kippenmest en geitenmest met houtachtige materialen-Teel vlinderbloemigen in een mengsel met gras-Wees voorzichtig met maaimeststoffen op arme grond-Let bij de vruchtopvolging op een evenwicht tussen koolstof- en stikstofrijke gewassen-Bodembewerking betekent: stikstof actief inzetten en koolstof verliezen-Breng stikstof, overal waar dit vrij komt in de landbouw, direct in contact met verteerbare koolstofLiteratuurBockemühl, J., 1982. Levensprocessen in de natuur. Vrij Geestesleven, Zeist.Bockemühl, J., 1984. Het stervende bos. Louis Bolk Instituut.Bockemühl, J., 1992. Elementen en ethersoorten. Louis Bolk Instituut.Dam, J. van, 1999. Het zesvoudige pad. Vrij Geestesleven, Zeist.Eekeren, N.J.M. van, 2012. Zorgen om klaver. Ekoland 3 p 14,15.Eekeren, N.J.M. van, J.G. Bokhorst, L. Brussaard., 2010. Roots and earthworms under grass, clover and a grass-clover mixture. p. 27-30. In 19th World Congress of Soil Science, Soil Solutions for a Changing World. Brisbane, Australia. 1 - 6 August 2010Eekeren, N. van, Liere, D. van, Vries, F. de, Rutgers, M., Goede, R. de, Brussaard, L., 2009. A mixture of grass and clover combines the positive effects of both plant species on selected soil biota. Applied Soil Ecology 42, 3, p. 254-263.Julius, F.H., 1965. Grundlagen einer phanomenologischen chemie. Verlag freies Geistesleben, Stuttgart.Y. Kuzyakova, J.K. Friedelb, K. Stahra, 2000. Review of mechanisms and quantifcation of priming effects. Soil Biology & Biochemistry 32, 1485 1498Mackensen,M . von. 1994. Prozesschemie aus spirituellem Ansatz. Pädagogischen Forschungsstelle Abt. Kassel. Bildungswerk Beruf und Umwelt Kassel.Marti, T., 1997. Mensch und Landschaft eines alpinen Hochtales, Bern/Stuttgart.Matthijsen, M.C., 2007. www.Paidos-boeken.nlPoppelbaum, H.Tier-Wesenskunde, Dornach, 1954; A New Zoology, Dornach 1954Romunde, D. van, 2000. Over vormende krachten in de plantenwereld. Louis Bolk Instituut Driebergen.Schad, 1971. Säugetiere und Mensch, Stuttgart.Steiner, R. 1917. Von Seelenrätseln (GA 21), Dornach 1983Steiner, R. 1925. Geisteswissenschaftliche Grundlagen zum Gedeihen der Landwirtschaft (GA 327), Dornach, 1999.Steiner, R. 1917. Mijn levensweg (GA 28). Vrij Geestesleven, Zeist, 1993.Suchantke, A. 1994. Metamorphosen im Insektenreich, Stuttgart.Suchantke, A. 2009. Dreigliederung, Synorganisation und Co-Evolution. Die Drei 1/2009.Suchantke, A., 2002. Metamorphose – Kunstgriff der Evolution. Freies Geistesleben, Stuttgart.Thienemann, A. (1956). Leben und Umwelt - Vom Gesamthaushalt der Natur. Hamburg: Rohwolt Taschenbuch Verlag.Vahle, 1998 . Auf der Suche nach der Leitidee der nordwestdeutschen Kulturlandschaft, in: A. Suchantke (Hrsg): Goetheanistische Naturwissenschaft, Bd. 5: Ökologie, Stuttgart. 3. FosforBij veel drukte merk je niet veel meer van fosfor. Bij veel rust in de omgeving wordt fosfor actief. Goed op letten bij fosforbeheer.\nActueel januari 2015: eerste resultaten fosforonderzoek op Zonnehoeve in ZeewoldeFosfor en wereldvoedselvoorziening; wat leert Zonnehoeve ons?Op het bedrijf Zonnehoeve in Zeewolde, Flevoland, wordt sinds 1983 geteeld met een lage aanvoer van fosfaat en een extreem laag gehalte aan beschikbaar fosfor in de grond. In 2013 is hier nader onderzoek naar gedaan door het Louis Bolk Instituut. (Rietberg en Timmermans, 2014).De beschikbaarheid aan fosfaat, het Pw-getal, was sinds 1983 onder de 10 mg P2O5 per liter. In 2013 was het op de onderzoekslocatie 5,8 mg P2O5 per liter. In de akkerbouw moet deze waarde 25-45 mg P2O5 per liter zijn. De waarde 25 mg P2O5 per liter wordt als kritieke waarde gezien (Dekker en Postma, 2008). Uit bemestingsproeven in 2013 bij tarwe en grasklaver bleek evenwel dat er geen fosfaatgebrek was.Het onderzoek wijst erop dat er in de bodem mechanismen zijn om fosfaat beschikbaar voor de plant te maken die op het moment sterk onderschat worden. Een literatuurstudie naar telen bij lage fosfaatniveau’s uit 2012 (Timmermans e.a., 2012) wees ook in deze richting.\nMechanismen die uit onderzoek bekend zijn maar in het beleid te weinig aandacht krijgen zijn:\n-Planten gaan het wortelsysteem aanpassen op zoek naar fosfor. Alleen fosfor binnen 1-2 mm van een wortel is beschikbaar.-Planten gaan dieper wortelen.-Het sterke fosforvrijmakende vermogen van vlinderbloemigen draagt bij aan een grotere fosforbeschikbaarheid van volggewassen.-Organisch gebonden fosfor is na mineralisatie een belangrijke bron. Op Zonnehoeve bleef het totale fosforgehalte van de grond gelijk, maar het percentage organisch gebonden fosfor steeg van 21% naar 32% in 30 jaar.-De aard van de bacteriepopulatie rond de wortels speelt een rol.-Vorming van het fosfaatvrijmakende enzym fytase nabij de wortels treedt op.-Mycorrhiza’s vergroten het worteloppervlak.-Afscheiding van zuren door de wortels speelt een rol.-Diverse andere mechanismen spelen een rol. Vooral uit onderzoek in natuurlijke vegetaties blijkt dat in de plantenwereld ook nog veel andere mechanismen belangrijk kunnen zijn.\nHet onderzoek op Zonnehoeve toont aan dat er een bredere aanpak van het onderzoek naar de fosfaathuishouding nodig is. Bodemlaboratoria kunnen alleen onderzoek doen naar het fosfaat dat door extractie met een extractiemiddel na een uur schudden vrijkomt, maar de relatie van dit onderzoek met de fosfaatbeschikbaarheid is slecht, vooral op gronden met een actief bodemleven en een goede bodemstructuur. Bij een industriematige aanpak van de bemesting en een kunstmestindustrie die alleen wateroplosbaar fosfaat te koop heeft is de optie van beoordeling uitsluitend via kortdurende extracties wel te begrijpen, maar de uitgangspunten hebben te weinig te maken met de werkelijkheid.\nHet onderzoek naar fosfaat op Zonnehoeve wordt nu voortgezet. De rol van vlinderbloemigen is het thema, maar vlinderbloemigen kunnen niet alles verklaren en breder onderzoek is nodig.\nHet artikel van Rietberg, Timmermans, 2014 kunt u hier lezenDe brochure Timmermans e.a., 2012-029 LbP is te downloaden via www.louisbolk.nl\nMeer over fosfor:-Wat is er aan de hand met fosfor-Fosfor in de natuur-Fosfor in de plant-Beheer van fosfor in de landbouw \nWat is er aan de hand met fosfor?Regelmatig is fosfor in het nieuws, maar de meeste mensen hebben geen flauw benul waarom dat is. In het kort:\n-Fosfor is onmisbaar voor plantengroei en niet te vervangen.-De huidige omvang van de wereldbevolking werd mede mogelijk gemaakt door fosfor uit kunstmest.-De makkelijk winbare voorraden raken op en we moeten naar fosforkringlopen-De makkelijk winbare voorraden bevinden zich hoofdzakelijk in twee landen: China en Marokko. In de toekomst is een politiek ingewikkelde situatie niet uit te sluiten.-We moeten niet straks aan kringlopen gaan werken, maar nu.-De bemestingswetenschap zit nog behoorlijk op een dwaalspoor en verandert veel te traag van inzicht. Ze denkt dat je met extractiemiddelen de beschikbaarheid en naleverend vermogen van fosfor kunt beoordelen, maar dat is maar zeer ten dele zo.-Voor inzicht in de fosforsituatie is het belangrijk te realiseren dat bodemleven, beworteling, bodemstructuur en organisch fosfaat een grote rol spelen. Die zijn moeilijk te meten, op iedere grondsoort weer anders te beoordelen en daarom sterk verwaarloosd.-Men verdiept zich te weinig in het karakter van fosfor.-Een van de problemen rond fosfor is dat fosfor in de grond heel slecht oplosbaar is. Dat is ook een voordeel. Fosfor spoelt bijna niet uit en werken aan kringlopen loont. Met uitzondering van uitgeloogde zure zandgronden. Die komen weinig voor, maar Nederland bestaat voor ca tweederde deel uit die gronden.\nIn het volgende een nadere kennismaking met fosfor en ideeën over beheer van fosfor vanuit inzicht in zijn aard.\nFosfor in de natuurFosfor komt voor in gesteenten. Op het schiereiland Kola in het noorden van Rusland bij Moermansk wordt fosfor aangetroffen in stollingsgesteenten, maar elders op de wereld zijn het vooral gesteenten die uit afzettingen in oceanen zijn ontstaan en later door tektonische bewegingen aan de oppervlakte zijn gekomen. Deze afzettingen ontstaan nu ook nog en het is interessant de omstandigheden na te gaan waaronder fosforrijke gesteenten daar ontstaan.\nVoor de westkust van Afrika en Zuid-Amerika ontmoeten koude voedselrijke en warme voedselarme zeestromen elkaar. Dit heeft een enorme opbloei van leven in de oceaan tot gevolg. Een belangrijk organisme hier is kril. Het gewicht van alle kril op de wereld is vergelijkbaar met dat van alle mensen op de wereld. Op de stranden van West-Afrika en het westen van Zuid-Amerika, waar zoveel leven in de zee is, spoelen veel organismen aan. Deze zijn berucht vanwege de rottingslucht die daar hangt. Onder meer walvissen vinden in deze delen van de oceanen hun voedsel. In deze zee, zo rijk aan leven, zakt fosfor naar de bodem. Als fosforietknollen komt het op de bodem van de oceaan te liggen. Het zijn vooral calciumfosfaten die bezinken. Bij dit sedimentatieproces worden ook andere stoffen opgevangen, onder meer zware metalen zoals cadmium en lood. Deze gebieden worden daarom ook wel de vuilnisbak van de wereld genoemd. Wanneer door tektonische bewegingen dergelijke zeebodems aan de oppervlakte komen te liggen kan het fosfaat gewonnen worden. Op deze wijze komen ook de zware metalen mee. De fosfaaterts van het schiereiland Kola is relatief arm aan zware metalen van wege hun afwijkende herkomst.\nIn de oceanen bezinkt fosfaat dus op plaatsen waar heel veel leven aanwezig is.In bodems wordt fosfaat sterk aan calcium, ijzer en aluminium vastgelegd. Op gronden die rijk zijn aan deze elementen treedt daarom snel fosfaatgebrek op. Calciumrijke gronden zijn jonge zeekleigronden. Deze kenmerken zich door een hoge bacterieactiviteit en snelle omzettingen van plantenresten en mest. IJzerrijke gronden zijn bijvoorbeeld te vinden in de beekdalen van het zandgebied. Het karakter van de bodemprocessen is ook zichtbaar in de natuurlijke vegetatie op de gronden. In de beekdalen groeit van nature het weelderige elzenbroekbos. In de tropen kennen we de ijzer- en aluminiumrijke gronden onder het weelderige oerwoud.Onder gronden waar van nature heide of een bos met een zure werking op de bodem groeide, wordt fosfor nauwelijks vastgelegd. Daar is het dan makkelijk beschikbaar voor de plant, maar het spoelt ook makkelijk uit. De vegetatie van de heide en het bos met een zure invloed is weinig weelderig. Een nadere karakterisering van de kwaliteiten van bossen is te vinden in Bokhorst, 2012.Bij de mens treffen we fosfor veel aan in de botten in de vorm van calciumfosfaat. In het zenuw-zintuiggebied is weinig fosfor aanwezig, maar is daar wel actief bij de processen betrokken.\nDe conclusie is dat overal waar veel activiteit is, fosfor aan andere stoffen wordt gebonden en beperkt beschikbaar is voor levensprocessen. Daar waar de levensprocessen minder uitbundig zijn kan fosfor actief zijn. We kunnen concluderen dat fosfor de neiging heeft om de zwaarte op te zoeken en zich te binden aan de materie. Mackenzen (1994) en Julius (1965) noemen dit bijvoorbeeld. Julius wijst erop dat wanneer elementaire fosfor verbrand wordt, het oxide even in de lucht blijft (bij rookbommen wordt fosfor verbrand) en dan op de aarde neerdwarrelt. Bij bijvoorbeeld zwavel of koolstof gebeurt dat niet. Naast deze zienswijze is toch ook een andere mogelijk. Op rijker veen zijn ’s nachts soms dwaallichten zichtbaar. Dat is een blauwachtig licht veroorzaakt door PH3 (Phosphine). Waterstof lukt het dus om juist fosfor uit het veen omhoog te brengen en fosfor verlicht daarna de omgeving omdat het spontaan verbrandt. Landschappen met veel licht laten nog iets anders opvallends zien, bijvoorbeeld heide en bossen die licht op de grond laten vallen (eik, berk en den). Hier wordt fosfor niet vastgelegd aan andere stoffen: het is beweeglijk en kan zijn eigen aard laten zien. Het Griekse woord phosphoros betekent ook lichtdrager. Je zou dus kunnen stellen dat fosfor niet de zwaarte opzoekt, maar in zware, donkere landschappen, zoals elzenbroekbos en tropisch regenwoud, wordt overmeesterd door de zwaarte en zijn eigen karakter niet meer kan laten zien.\nFosfor en de plantWanneer een plant fosforgebrek heeft, wordt deze gedrongen, het blad kleurt donker, soms ook paars en bloei en vruchtzetting worden geremd.\nBeheer van fosfor in de landbouwUit het voorgaande valt af te leiden dat bij te grote activiteit van fosfor zwaarte in de grond ingebracht moet worden en bij te weinig activiteit licht. Zwaarte breng je in de grond door bekalken. Is er teveel uitspoeling van fosfor dan helpt de verhoging van de pH-waarde door bekalken. Is er te weinig fosfor actief dan moet er licht in de grond gebracht worden, zodat fosfor zich in zijn omgeving als het ware thuisvoelt. Hoe breng je licht in de grond? Dat is eenvoudig, dat gaat via de zon en dus via de koolstof die door de zon boven de grond in de plant wordt gebonden. Deze gebonden koolstof heeft een verzurende invloed op de bodem en dat is weer gunstig om fosforbinding aan kalk tegen te gaan. Op ijzerrijke en aluminiumrijke gronden van beekdalen helpt verzuring niet maar kan de koolstof er wel voor zorgen dat fosfor gebonden wordt in de organische stof. De afbraak van de organische stof maakt fosfor in het groeiseizoen weer beschikbaar.Aanvoer van verteerbare koolstof is dus belangrijk. We komen dan evenwel in een complexe problematiek terecht. In tegenstelling tot bijvoorbeeld nitraat en kalium kan fosfor maar beperkt in beschikbare vorm in de bodem aanwezig zijn. Het wordt snel aan andere bodembestanddelen vastgelegd en in een bodem is maar ca 1 kg P2O5 per ha in beschikbare vorm aanwezig terwijl de plant gemiddeld 45 kg P2O5 per ha nodig heeft. De plant heeft evenwel meerdere mechanismen om fosfaat uit de bodem vrij te maken. Dat gaat dan door uitscheiding van koolstof (licht) bevattende stoffen of door samen te werken met schimmels die met behulp van koolstof uit de plant fosfor vrijmaken. Dat gebeurt allemaal in de directe omgeving van de wortel. Bodemstructuur en bewortelingsintensiteit worden bij de fosforopname dan cruciaal. Bodemstructuur en beworteling zijn moeilijk te meten en dit is natuurlijk een gruwel voor een landbouwsysteem dat een industriematige aanpak voorstelt. Bij potproeven met weer vochtig gemaakte droge fijngemalen grond is er een zekere relatie met gehalten van in water oplosbare en in (ammoniumlactaatazijn) zuur oplosbare fosfor. Maar dat wil nog niet zeggen, dat die relatie er ook is in een situatie met een meestal niet optimale structuur en wisselend bodemleven op de akker. Stimuleren van organisch fosfaat moet centraal staan bij een goed fosforbeheer. Dit kan door gewassen te telen die veel oogstresten achterlaten, door gebruik van organische mest, door het verzorgen van de bodemstructuur en door het kiezen van rassen met een intensieve beworteling.\nLiteratuurBokhorst, J.G., 2012. Bodem onder het landschap. Roodbont Zutphen.Julius, F.H., 1965. Grundlagen einer phanomenologischen chemie. Verlag freies Geistesleben, Stuttgart.Mackensen,M. von, 1994. Prozesschemie aus spirituellem Ansatz. Pädagogischen Forschungsstelle Abt. Kassel. Bildungswerk Beruf und Umwelt Kassel.Rietberg, P. en B. Timmermans, 2014. Naar een betere benutting van fosfaat. Ekoland 12, p 16,17.Dekker, P.H.M. en R. Postma, 2008. Verhoging efficiëntie fosfaatbemesting. PPO/NMI. PPO nr. 3250061800.Rietberg, P. en B. Timmermans, 2014. Naar een betere benutting van fosfaat. Ekoland 12, p 16,17.Timmermans, B., W.Sukkel en J.G. Bokhorst, 2012. Telen bij lage fosfaatniveau ’s in de biologische landbouw, achtergronden en literatuurstudie. Louis Bolk Instituut Driebergen publicatienummer 2012-029 LbP. 4. KaliumKalium is de basis voor productkwaliteit, maar teveel is ook niet goed. \nKalium heeft op verschillende wijzen invloed op de plant:-De vorming van suiker en zetmeel wordt gestimuleerd-Het transport van suikers wordt door kalium beïnvloed-Minder last van droogte door betere vochtopname van de wortels en minder verdamping-Minder gevoelig voor nachtvorst-Betere weerstand tegen vooral schimmelziekten-Steviger stro bij granen-Betere smaak, kleur, geur en houdbaarheid-Meer klaver in het grasGezien deze eigenschappen van kalium heeft kalium blijkbaar niet in de eerste plaats invloed op de opbrengst, maar meer op kwalitatieve eigenschappen. Meerdere van deze eigenschappen hebben ook met warmte, afrijping te maken. Teveel kalium is evenwel ook niet goed. Smaak en houdbaarheid gaan dan achteruit of er treden plantenziekten op.\nDe stof kaliumPure kalium is grijsachtig zilver van kleur. In contact met water geeft het een heftige reactie. Een violet-rose vlam is zichtbaar en vaak gaat dit gepaard met een knal. De reactie is veel heftiger dan bijvoorbeeld de verwante stof natrium laat zien.In kruit wordt kaliumsalpeter of kaliumchloraat gebruikt omdat dit veel heftiger reageert dan wanneer andere stoffen in plaats van kalium zouden worden toegepast.Ook magnesium kan zeer fel reageren. Magnesiumlicht werd als flitslicht bij de fotografie gebruikt. Heeft de verwantschap van kalium met magnesium iets te maken met hun onderlinge wisselwerking in de bodem? Waar veel magnesium is, is de kans op kaliumgebrek groter en andersom.\nKalium in de bodemDe voor de plant beschikbare kalium in de bodem is positief geladen en kan zich daarom goed binden aan de negatief geladen humus- en kleideeltjes. Te verwachten zou zijn dat uitspoeling van kalium geen probleem is in de landbouw. Toch is dit dat wel. Hoe kan dat? Om een antwoord te krijgen op dit raadsel het volgende:Bij de bodemanalyse worden de verschillende voedingsstoffen geanalyseerd. De bodemlaboratoria en de meststoffenhandelaren hebben er geen enkel belang bij om te zeggen dat de waarde van de analyses beperkt is. Dat is ze niet kwalijk te nemen, want een bakker hoeft bij zijn brood ook niet te vermelden dat er bijvoorbeeld weinig vitamine C in zit. Dat wil evenwel nog niet zeggen dat dat niet zo is. Waarom is nu de waarde van de bodemanalyse beperkt? Dit is omdat bij een bodemanalyse maar een beperkt deel van de voedingsstoffen zichtbaar wordt die de grond werkelijk zal leveren tijdens het groeiseizoen. Het bodemleven maakt het belangrijkste deel van de voedingsstoffen vrij. Op een grond met weinig bodemleven komen veel minder voedingsstoffen vrij dan je op grond van de bodemanalyse zou verwachten en op een grond met veel bodemleven juist veel meer. Er is één voedingsstof waar dit evenwel minder voor opgaat. Dat is kalium. Ook kalium wordt tijdens de groei door het bodemleven beschikbaar gemaakt, maar veel minder dan bijvoorbeeld stikstof en fosfor. Kalium bindt zich veel minder in de bodem en is daarom gevoelig voor uitspoeling. Het geringe binden van kalium uit zich in de plant door de relatie met het transport van suikers die met de afrijping van der plant te maken hebben.\n\nKalium is de basis voor productkwaliteit, maar teveel is ook niet goed. \n5. MagnesiumMagnesium is slecht voor de bodem, maar onmisbaar voor de plant. \nWanneer magnesiumpoeder in een vlam wordt gestrooid ontstaat er een buitengewoon fel licht. Het licht is zo fel dat het voor de ogen gevaarlijk kan zijn. Er ontstaat bij dit verbranden magnesiumoxide. Er is geen stof zo wit is als magnesiumoxide. Wit betekent dat alle licht wordt weerkaatst. Nemen we geen poeder, maar een dun staafje magnesium en houden die in de vlam, dan gaat het staafje branden. Wanneer we door die vlam de zon laten schijnen dan is de schaduw zwart. Dat betekent dat alle licht van de zon in de vlam wordt opgenomen en dat betekent weer dat het licht van de magnesiumvlam zeer dicht bij dat van zonlicht zit. Magnesium heeft dus iets met licht. Dat blijkt bijvoorbeeld ook als we magnesium vergelijken met calcium. Calcium geeft de bodem een goede structuur. In de oceanen zinkt calcium als kalk naar de bodem. Magnesium is boven in de plant, in het groene blad, essentieel om het zonlicht op te nemen en om te zetten in koolhydraten. In de oceanen zien we ook dat algen dicht onder het wateroppervlak magnesium nodig hebben om het zonlicht te kunnen binden. Magnesium en calcium zijn in de natuur in zekere zin tegengesteld. Calcium geeft stevigheid, structuur, zwaarte; magnesium heeft iets met licht.\nNu heb je een kleigrond met een hoog magnesiumgehalte. Onder natte omstandigheden begint de grond te zwellen en is niet meer te berijden. Doe je dat wel dan gaat de bodemstructuur nog meer achteruit. Magnesium werkt dus andersom dan calcium, dat wel, maar heeft dat iets met licht te maken?\nDe oplossing ligt mogelijk in het volgende. Zoals we bij de bespreking van de verschillende stoffen steeds zien, is er een overeenkomst tussen verschijnselen rond stoffen in de dode natuur en in levende organismen. Door naar dode en levende natuur te kijken kunnen we een beeld opbouwen over de aard van een stof. Het gaat dan om de wisselwerking met andere stoffen. Nu heeft een stof ook een puur fysiek karakter. Magnesiumionen zijn klein en zijn sterk geladen (tweewaardig). Ze binden daarom veel water en drijven zo de kleideeltjes uiteen waardoor de grond nat en smerend wordt. Dit staat enigszins los van het gedrag van magnesium in de wisselwerkingen in de dode en levende natuur. Bij kalium speelt iets vergelijkbaars. Kalium heeft binnen de plant invloed op suikertransport, smaak, ziektegevoeligheid en andere kwalitatieve eigenschappen. Dat zware zure kleigronden heel sterk kalium kunnen fixeren omdat de kaliumionen precies tussen de plaatvormige lutumdeeltjes passen, hoeft niet direct iets te maken hebben met kalium in wisselwerking met dode stoffen of in levensprocessen in de plant.Stoffen kunnen, puur door grootte of lading, specifieke eigenschappen hebben die meer of minder los staan van het beeld dat ontstaat wanneer we de stof in wisselwerking met de omgeving bekijken.Aardappeltelers zijn vaak fanatieke magnesiumbemesters. Bladbemesting met bitterzout (magnesiummeststof) geeft een donkerder blad en een hogere opbrengst van de zetmeelrijke knol. Wanneer een aardappelteler dat doet geeft hij magnesium de kans zich met het licht te verbinden.\n\nMagnesiumgebrek bij tomaat\n\nMagnesiumpoeder in een vlam\nMackensen zegt van magnesium dat deze stof eigenlijk gedwongen wordt om in de aarde, de vaste materie, te zitten, maar dat eigenlijk niet wil. Hij zegt dit omdat magnesium zich veel gemakkelijker dan andere metalen uit zouten laat winnen; in heet water oplosbaar is en gebruikt kan worden als flitslichtpoeder.\nLiteratuurJulius, F.H., 1965. Grundlagen einer phanomenologischen chemie. Verlag freies Geistesleben, Stuttgart.Mackensen,M . von. 2012. Proces-chemie. Paidos Breda. 6.ZwavelZwavel heeft twee kanten, een donkere en een lichte kant.\nZwavel was in de landbouw nooit zo zichtbaar. Bemesten met zwavel had nooit effect. Dat is niet zo gebleven. Door afname van de uitstoot van zwavel uit brandstoffen werd bemesten met zwavel soms noodzakelijk. Zwavel is wel degelijk een belangrijk bestanddeel van de plant. Niet alleen als meststof viel zwavel op, maar ook in de bodem. Bij verdichting van de grond kunnen er blauwe plekken ontstaan die naar zwavelverbindingen ruiken. Dat gebeurt daar waar eiwithoudende resten van dode planten of mest in de grond aanwezig zijn. Zwavel is een bestanddeel van eiwit en kan onder anaerobe omstandigheden vrij komen. De gasvormige verbindingen vallen op vanwege de geur. Dat kwam vroeger maar weinig voor. Daar is verandering in gekomen. Achteruitgang van de bodemstructuur (door intensievere bouwplannen, zwaardere machines en latere oogsttijdstippen door nieuwe later oogstbare rassen) speelt hierbij een rol, maar er is nog iets anders. Daarbij is 1998 een cruciaal jaar. Het was het eerste jaar van een periode met regelmatig een regenrijke herfst. Sinds 1998 zijn de blauwe plekken en de geur van zwavelverbindingen steeds vaker te vinden. Mogelijk hangt het samen met de klimaatverandering.\nWat is zwavel?Zwavel kunnen we als stof direct ervaren. Bij vulkanen slaat het uit de lucht neer als zwavelbloem. Een heldergeel poeder. Dit is evenwel niet de enige vorm waarin pure zwavel voorkomt. Wanneer zwavel verhit wordt en gaat smelten en vervolgens in kou water wordt gegoten, ontstaat een bruine kneedbare massa. Dit gaat gepaard met blazende en knorrende geluiden. Het wateroppervlak wordt bedekt met blauwe zwammen. De bruine donkere massa zwemt op en neer in het water: het zwavel beest. In de gele zwavelbloem laat zwavel een lichte kant zien en bij het zwavelbeest een donkere kant.\n\nZwavelbloem, de lichtkant van zwavel\n\nHet zwavelbeest, de donkere kant\nZwavel in de landbouwIn de bodem zijn ook de twee kanten van zwavel aanwezig. Bij luchtgebrek en bij aanwezigheid van eiwithoudende verbindingen wordt de grond blauw en gaat stinken naar h4S en mengsels van h4S en andere verbindingen die in deze omstandigheden ontstaan. Bij voldoende lucht, eiwithoudende organische stof en bodemleven komt zwavel beschikbaar voor de plant in de vorm van sulfaat. Sulfaat is negatief geladen en bindt zich daarom nauwelijks aan humus en klei, en spoelt snel uit bij veel regen. Hierin ligt een overeenkomst met stikstof. Ook voor stikstof is eiwitrijke organische stof, lucht en bodemleven nodig en het nitraat dat gevormd wordt spoelt snel uit. Stikstof bevordert evenwel de groei en niet de afrijping. Zwavel bevordert ook de groei, maar juist wel de afrijping. Hierin komt de lichtkant van zwavel tot uiting. Afrijping hoort bij kleur, geur, warmte en droogte. 7. ZuurstofDoor zuurstof worden materialen open voor verandering. Zuurstof ontsluit de elementen voor het spel op aarde.\nZuurstof in de bodemZuurstof in de bodem is misschien wel het meest verwaarloosde element bij het bodembeheer. De aandacht licht bij voldoende voedingsstoffen (vooral stikstof, fosfor, kalium en magnesium) en bij water. Als er dan voldoende warmte is, groeien de planten wel.Die planten groeien evenwel alleen als de wortels voedingsstoffen op kunnen nemen en het bodemleven voedingsstoffen vrij kan maken. Voor deze laatste twee processen is zuurstof nodig.\nBij het beheer van de bodem moet eigenlijk altijd de vraag gesteld worden of de bodem wel genoeg zuurstof krijgt. Dat wordt te weinig gedaan, terwijl zuurstof nog gratis is ook. Door zuurstof kan de bodem ademhalen. Die ademhaling gebeurt alleen wanneer er koolstofhoudende stoffen aanwezig zijn want het eindproduct van de ademhaling is koolzuur. De zuurstof moet de grond in kunnen; de koolzuur (die door de zwaarte de neiging heeft om in de grond te blijven) moet er weer uit kunnen. Goethe beschrijft de ademhaling van de mens op de volgende wijze, maar voor de bodem kan dit mogelijk ook gelden:\nIm Atemholen sind zweierlei Gnaden:Die Luft einziehen, sich ihrer entladen;jenes bedrängt, dieses erfrischt;so wunderbar ist das Leben gemischt.Du danke Gott, wenn er dich preßt,und dank ihm, wenn er dich wieder entläßt!\n(Hierbij duidt jenes op inademen en dieses op uitademen)\nHet karakter van zuurstofMackensen (1994) beschrijft zuurstof op de volgende wijze. Zuurstof maakt de stoffen minder vast (bijv. roestend ijzer). Dit proces waarbij zuurstof zich bindt aan een stof heet oxidatie. Het tegenovergestelde is reductie. Bij reductie is zuurstof niet meer aan andere stoffen gebonden. Dit betekent dat de stoffen weer worden wat ze waren voordat ze zich door oxidatie openden en leeg werden.Zuurstof zet stoffen in beweging. Bijvoorbeeld het verteren van blad het aanblazen van het vuur door de smid wordt door zuurstof geleid. Door zuurstof worden materialen open voor verandering. Zuurstof ontsluit de elementen voor het spel op aarde. Zuurstof maakt de koolwaterstoffen voor het leven toegankelijk: aardolie is dood, van koolzuur kan een plant leven.Op de mens heeft zuurstofgebrek de volgende invloed:\n-tussen 20 en 12 % zuurstof maakt het gehalte niet zoveel uit bij inademen\n-onder 12% voelt men zich iets verdoofd\n-bij 9% word je blauw en treedt heel geleidelijk bewusteloosheid op\n-bij 3% treedt snelle verstikking op\nOpmerkelijk is dat in de bodem ook blauwkleuring op kan treden bij stikstof-gebrek en dat bij mens en bodem eiwitten hierbij een rol spelen.Julius(1965) zegt over zuurstof: zuurstof haalt stoffen uit hun isolering en brengt ze naar grote kringlopen.Steiner, die Julius en Mackensen inspireerde, spreekt van zuurstof als drager van het leven, als de stof die koolstof uit de verstarring haalt.Bij de beoordeling van bodems kan al snel duidelijk worden wat de rol van zuurstof en van de ademhaling van de bodem is. Soms is de grond verdicht en kan zuurstof de grond niet in komen en soms juist wel. Soms vindt zuurstof wel plantenresten in de grond om iets mee op te bouwen en soms niet. Soms zijn er wel plantenresten, maar kan zuurstof er niet bij komen.Teveel zuurstof is ook niet goed. Bij intensieve bodembewerking, waarbij de grond heel luchtig wordt, treedt afbraak van organische stof op. Vooral wanneer er al weinig organische stof is, gaat het leven uit de grond. Teveel inademen is dan een doodsproces (Robert de Haan).\n\nHet bladgroen produceert zuurstof.\n8. Zuur en basischVerstandig omgaan met de bodem pH is een belangrijk hulpmiddel om een goede bodemkwaliteit te krijgen.\nEr zijn gronden met veel kalk en die zijn basisch. Bijna alle gronden in Nederland zijn kalkrijk afgezet. Veel zavel- en kleigronden zijn dat nu nog. Een deel van de kleigronden is al bij de afzetting onder moerassige omstandigheden ontkalkt. De dekzandgronden in Noord-, Oost- en Zuid-Nederland zijn lang geleden ook kalkrijk afgezet, maar al vele duizenden jaren kalkloos. Ook de lössgronden waren ooit kalkrijk.Kalkrijke gronden zijn gunstig voor bacteriën die plantenresten snel afbreken. Kalk houdt de grond ook luchtig waardoor het bodemleven zuurstof krijgt om te ademen. Bij kalkrijke gronden is humusopbouw daarom vaak lastig.\nIn heel zure gronden leven geen bacteriën en andere bodemdieren en zijn het schimmels die domineren. Gebrek aan bodemleven en de vorming van zwarte zure smerende humus maakt de gronden dicht. Door de zure humus zijn ze smerend.\nGronden moeten niet te zuur en niet te basisch zijn. Planten en dieren hebben invloed op de zuurgraad. De reden is eigenlijk vrij eenvoudig. Planten ademen koolzuur in en worden daarmee zuur. Dieren ademen koolzuur uit en worden daarmee basisch. Wanneer er alleen maar planten groeien gaat de bodem door. Zoals bij heide en hoogveen. Het is de zon die dat doet. De zon is evenwel ook de bron van leven, maar kan dat niet alleen. De mineraal- en kalkrijke grond moet in contact met de plantenresten komen en dan ontstaat een vruchtbare grond. In stalmest zitten resten van plant en dier en stalmest heeft daarom een vrij neutrale invloed op de bodem. Is de bodem erg zuur dan is aanvoeren van kalk noodzakelijk. Is de bodem erg basisch dan kan eigenlijk alleen met plantenresten of plantencompost de grond zuurder worden gemaakt. Een chemische weg is er ook wel, maar duur en vaak niet nodig. Aluminiumsulfaat wordt dan gebruikt. Vaak hebben kalkrijke gronden hoge pH-waarden, iets of ver boven de 7. Dat is niet gunstig. Een pH (pH-KCl) van 6,8 is daar de ideale waarde. Dat kan alleen bij een wat hoger organische stofgehalte; wat boven de 3%.Verstandig omgaan met de bodem pH is een belangrijk hulpmiddel om een goede bodemkwaliteit te krijgen.\n\nVerstandig omgaan met de bodem pH is een belangrijk hulpmiddel om een goede bodemkwaliteit te krijgen."
  },
  {
    "objectID": "janbokhorst/gewas-en-voedingsstoffen.html",
    "href": "janbokhorst/gewas-en-voedingsstoffen.html",
    "title": "Gewas en voedingsstoffen",
    "section": "",
    "text": "Een overzicht over welke voedingsstoffen van belang zijn voor een goede groei van gewassen. Verder hoe je aan plant kunt zien of er een tekort aan een bepaalde voedingsstof is."
  },
  {
    "objectID": "janbokhorst/gewas-en-voedingsstoffen.html#inleiding",
    "href": "janbokhorst/gewas-en-voedingsstoffen.html#inleiding",
    "title": "Gewas en voedingsstoffen",
    "section": "Inleiding",
    "text": "Inleiding\nHet droge materiaal van planten komt voornamelijk uit lucht en water. De plant bestaat gemiddeld voor 45% uit zuurstof, 45% uit koolstof en 6% uit waterstof. Dat is 96%. De overige 4 % bestaat uit stoffen die uit de bodem opgenomen worden:\n1,5% Stikstof1,5% Kalium0,2% Magnesium0,15% Fosfor0,5% Calcium0,1% Zwavel0,01% IJzer0,002% Borium0,002% Zink0,005% Mangaan0,006% Koper0,00001% Molybdeen\nMet uitzondering van stikstof zijn al deze stoffen onderdeel van gesteenten. Op een bodem met verweerbare mineralen en met teelt van vlinderbloemigen kunnen planten groeien. In Nederland bevatten de meeste gronden weinig mineralen en moeten deze aangevoerd worden. Je zou denken voer dan verweerbare mineralen aan, bijvoorbeeld in de vorm van gesteentemeel, maar de hoeveelheden die dan aangevoerd moeten worden zijn zo groot dat dat zelden reëel is. Via geconcentreerde gesteentemelen is dat wel mogelijk. Dat zijn bijvoorbeeld kalirijke zouten, kalk (Calcium en magnesium), natuurfosfaat (fosfor) en gips (zwavel). Sporenelementen zijn zo weinig nodig dat bij een goede zuurgraad, goed organische stofgehalte en goede biologische activiteit er meestal voldoende beschikbaar is. Bij gronden die niet zelf voldoende verweerbare mineralen bevatten komt het er op aan goed te bemesten. Mochten er problemen zijn dan laat de plant dat meestal op een specifieke wijze zien. Stikstof In het algemeen is de gehele plant licht van kleur en groeit traag. Stikstofovermaat uit zich in een blauwgroene kleur. Vaak wordt deze kleur als gezond ervaren, maar is dat niet. De plant wordt gevoeliger voor ziekten, de voedingskwaliteit neemt af en smaak en houdbaarheid verminderen.\n\nStikstofgebrek in mais\n\nStikstofgebrek in suikerbiet\nFosfor\nFosforgebrek uit zich in een gedrongen groei met donker blad. Het blad kan vaak ook naar het rode of paarse verkleuren. Gewassen kunnen bitter van smaak worden. Bloem- en vruchtzetting verminderen.\n\nFosforgebrek in suikerbiet\nKalium\nKaliumgebrek uit zich in waterige smaak. Het suikergehalte is laag. Stelen zijn vaak zwak en lang. Bladeren blijven klein en misvormd. Fruit valt te vroeg af ben het oudere blad wordt bruin. Maïs krijgt kleine gele bladeren en de planten vallen snel om.\n\nKaliumgebrek in mais\n\nKaliumgebrek in aardappel\nCalcium\nWeinig calcium geeft gele of bleke bladeren. Bij tomaten en paprika rotten de bloemen. Tomaten kunnen zeer klein blijven. Bonen krijgen gele bladeren met opkrullende randen, kleine planten en zwarte, afstervende scheutpunten. Bij kool geeft calciumgebrek bruine bladpunten, bij bieten gespleten wortels. Bij maïs plakken de bladpunten aan elkaar en de plant blijft klein. Magnesium\nMagnesiumgebrek uit zich in geel worden tussen de nerven van het oudere blad. Bij winterpeen, aardappels en bonen worden de kleur en de smaak minder.\n\nMagnesiumgebrek in koolzaad\nIJzer\nIJzergebrek geeft gele bladeren met groene nerven. Bij bonen geeft ijzertekort vergeling tussen de nerven in oudere bladeren en helemaal geel worden van de jonge bladeren. Zink\nGebrek bij tomaat geeft klein smal blad met zwarte vlekken. Planten blijven klein.\n\nZinkgebrek in mais\nBorium\nBoriumgebrek vertraagd de groei aan de groeipunten. Planten hebben kleine, gekreukelde en misvormde bladeren, met grote verkleurde gebieden.\n\nBoriumgebrek in koolzaad\n\nBoriumgebrek in mais\nKoper\nKopergebrek vermindert smaak en suikergehalte van groenten en fruit. Het jonge blad krijgt een lichte kleur. Schimmelziektes nemen toe. Bij aardappels krult het jonge blad naar boven. Zwavel\nBij gebrek wordt de hele plant licht van kleur. Het gebrek lijkt op dat van stikstof.\n\nZwavelgebrek in suikerbiet\n\nZwavelgebrek in aardappel\nMangaan\nTekort geeft heeft vergeling tussen de nerven van het jonge blad tot gevolg. De groei wordt geremd.\n\nMangaangebrek in mais\n\nMangaangebrek in suikerbiet"
  },
  {
    "objectID": "janbokhorst/fruit-zand-en-klei.html",
    "href": "janbokhorst/fruit-zand-en-klei.html",
    "title": "Fruit zand en klei",
    "section": "",
    "text": "Er zijn drie belangrijke gebieden met fruitteelt in Nederland. De Betuwe heeft de mooiste gronden. Dan volgt de zeeklei van Zuid-West Nederland. Tenslotte de Flevopolders. Het bodembeheer in de Flevopolders vergt extra aandacht omdat de groei gauw te weelderig wordt wat tot schimmelziekten van blad en vrucht en tot een weinig aromatische smaak leidt."
  },
  {
    "objectID": "janbokhorst/fruit-zand-en-klei.html#inleiding",
    "href": "janbokhorst/fruit-zand-en-klei.html#inleiding",
    "title": "Fruit zand en klei",
    "section": "Inleiding",
    "text": "Inleiding\nIn de fruitteelt staat de bodemkwaliteit centraal. Met het fruit worden er maar weinig voedingsstoffen afgevoerd en bij een goede verzorging van de kringloop van voedingsstoffen staat de bemesting niet centraal. De kaliumvoorziening vraagt op veel bodemtypen correcties en ook de stikstofvoorziening moet periodiek bijgestuurd worden. Een evenwichtig en actief bodemleven en een goede bodemstructuur doen de rest. De uitgangsbodem is hierbij wel belangrijk. De gronden van de stroomruggen in de Betuwe en en woudeerdgronden in Noord-Holland hebben eigenschappen die ideaal zijn voor de fruitteelt. De overige gronden moeten constant bijgestuurd worden. De wijze en de mate varieert per bodem. Dat er verschillen zijn blijkt al uit de kwaliteit van het fruit. De Betuwe levert het beste en meest smakelijke fruit. Dan komen de zeekleigronden in West-Nederland en de zandgronden en op de jonge gronden van de Flevopolders is het het moeilijkst om fruit met een goede smaak te produceren. Het bodemprofielIn het volgende worden een aantal bodemprofielen nader bekeken.\n\nEen bodem uit de Noordoostpolder kort na de inpoldering\nDe grond is poreus en het grondwater staat vrij hoog en daarmee kunnen de wortels in het algemeen voldoende vocht opnemen. Dit vocht is zoutarm en leidt tot een eenzijdige vegetatieve groei. Alle aandacht moet uitgaan naar verhoging van het organischestofgehalte met bijvoorbeeld compost, en daarnaast aanvoer van makkelijk verteerbaar organisch materiaal voor het bodemleven. Om hier een goede, biologisch actieve grond te krijgen duurt vele jaren.\n\nEen zeekleigrond in Zeeuws-Vlaanderen.\nIn tegenstelling tot de grond in de Flevopolder is hier al een bouwvoor met een redelijk organischestofgehalte. De laag onder de bouwvoor is nog humusarm en vaak verdicht. Stimulering van regenwormen moet hier centraal staan. Aanvoer van stabiel en verser organisch materiaal is ook hier belangrijk.\n\nEen grond op een stroomrug in de Betuwe.\nDeze grond is diep doorwortelbaar (onder meer door regenwormgangen), rijk aan organische stof bovenin, maar ook onder de bouwvoor bevindt zich organischestof. De ideale grond voor fruit. Onderhoud van de bodemkwaliteit moet aandacht hebben; bijsturen is hier niet aan de orde.\n\nLössbodem in Zuid-Limburg.\nDe gronden zijn diep doorwortelbaar, maar vaak vrij arm aan organische stof. Verzorging van de regenwormen en aanvoer van organisch materiaal is van belang.\n\nEnkeerdgrond op de Veluwe.\nDe grond is diep humushoudend, maar in de praktijk blijken deze gronden toch niet diep doorwortelbaar. Voor fruitteelt is een bodemverbetering nodig. Tot 40 cm diepte ruim compost aanbrengen is van belang. Loswoelen tot 60 à 70 cm is vaak ook nodig.\n\nEen heidepodzol op de Veluwe.\nVoor fruit niet geschikt, ook niet als er al een humushoudende bouwvoor aanwezig is. Alleen met een diepe bodembewerking en ruime aanvoer van organisch materiaal kan de grond meer geschikt gemaakt worden voor fruit, maar de geschiktheid blijft beperkt.\nBeworteling\nFruitbomen hebben twee soorten wortels: horizontale en verticale.Horizontale wortels: zijn relatief dun en vertakken zich sterk. Ca 80% van het wortelgewicht bestaat uit deze dunne wortels. Opname van vocht en voedingsstoffen gebeurt vooral door deze wortels.Verticale wortels: zijn dikker en steviger dan de horizontale. Reservestoffen en vocht worden ook door deze wortels opgeslagen.Bij planten kunnen schimmels die met de wortels vergroeid zijn het wortelstelsel uitbreiden. Bij fruitbomen gebeurt dit alleen wanneer er een laag bemestingsniveau wordt aangehouden.Wanneer de grond dat toelaat, gaan de wortels zeer diep de grond in. In Limburg op löss is een keer een diepte van 12 meter waargenomen.\nDe wortelgroei wordt verder bepaald door:-Ouderdom van de boom. De wortels kunnen bij oudere bomen ver buiten de kroonomvang groeien en de beworteling gaat ook dieper.-Afstand tussen bomen. Wanneer de bomen dichter op elkaar staan, wortelen ze dieper.-Onderstam. Krachtige onderstammen hebben meer wortels.-Soort fruit. Peren wortelen dieper en breder dan appels.-Rassen. Boskoop heeft een uitgebreider wortelstelsel dan Cox’s of Elstar.-Bij oppervlakkige onkruidbestrijding wordt de beworteling intensiever in de niet bewerkte laag eronder.-Wortelsnoei op enige afstand van de boom. Er vormen zich meer wortels bij de stam-Ondergroei. De wortels gaan dieper de grond in.-Oude ondergroei. De wortels gaan weer ondieper wortelen. Mogelijk omdat in de humusrijke laag meer voedingsstoffen beschikbaar zijn.-Mulch. Bij een mulchlaag van mest of compost wordt de laag eronder zeer intensief beworteld.-Soort ondergroei. Gras met klaver heeft meer boomwortels dan gras zonder klaver.\n\nFig. Beworteling bij jonge en oude bomen (Bloksma, 1996)\n\nBeworteling van appel op twee grondsoorten.\nDroog zand boven\nVochtig voedselrijk lemig zand onder\n(Friedrich und Preuse in Bloksma, 1996)\n\nBeworteling fruitboom en ondergroei (Bloksma 1996)\nBij klaver in de grasstrook (onder) is de beworteling zowel in de grasstrook als in de boomstrook beter.\nBodemverzorgende grasstrookEen grasstrook met een hoger organischestofgehalte en een evenwichtig bodemleven heeft een gunstige invloed op de groei van bomen. De volgende maatregelen hebben invloed op de bodem van de grasstrook:\n- voorkom verdichting- goede fosfaatvoorziening- goede zuurgraad- bevorder regenwormen- goede ontwatering- rassen met diepe en intensieve beworteling- gebruik een snelgroeiend en diepwortelend gewas als dekvrucht bij herinzaai- laag stikstofniveau- beperkt maaien- niet kort maaien- beperkt beregenen- voorkom droogtestress\nRegenwormen\nRegenwormen zijn van groot belang voor de doorworteling en levering van vocht en voedingsstoffen van de fruitbomen. Regenwormen zijn te stimuleren door:\n- Klavers in de grasstrook te onderhouden.- Dierlijke mest te gebruiken. Dit mag dunne of vaste mest zijn.- Voldoende organisch materiaal aanvoeren.\nVoorbeelden van bedrijven\nHet bedrijf Boomgaard ter Linde\nDit is een bijzonder bedrijf. De boomgaarden staan op de op een na oudste biologisch-biodynamische grond ter wereld. De bodem is sinds 1930 biodynamisch bewerkt. Eerst als akkerbouw, met periodiek kunstweide, en sinds 1991 fruit. De grond is jonge zeeklei en sinds ca 1500 in cultuur.\n\n\n\nfruitteelt zeeland\n\n\n\nHet bodemprofiel laat een ca 30 cm dikke donkere bovengrond zien. Daaronder een 30 cm dikke organischestofhoudende laag. Daaronder is organischestofarm zand.\n\nEen kluit van 0-20 cm diepte. Vooral de bovenste 10 cm is rijk aan organische stof, intensief doorworteld en met veel regenwormen. Ook de laag 10-20 cm heeft een mooie structuur en is intensief doorworteld.\n\nEen boomwortel op 40 cm diepte in een wormgang. De bodem is op 40 cm zeer poreus en wortels kunnen deze diepte goed bereiken.\nDeze mooie grond is voor een deel zo mooi geworden doordat tussen de boomstroken gras/klaver groeit en het maaisel hiervan in de boomstrook wordt gebracht. Bovendien wordt er vaste potstalmest oppervlakkig in de boomstrook aangebracht. Vervolgens gaan regenwormen aan het werk. De drie belangrijke groepen wormen - rode, grauwe en pendelaars - werden alledrie aangetroffen. De rode eten de plantenresten en mest die aan de opervlakte liggen. De grauwe gebruiken hun uitwerpselen als voer en woelen de bovenste 20 cm los. De pendelaars eten ook van het strooisel dat aan de oppervlakte ligt, maar maken ook gangen naar diepere lagen waar wortels, lucht en overtollig regenwater doorheen kunnen.\nLiteratuur\nBloksma, J., 1996, Mogelijkheden voor de bodemverzorging in de fruitteelt vanuit biologische gezichtspunten. Louis Bolk Instituut, Driebergen.Brouwer, G en B. Timemrmans, 2012. Bemesting biologische fruitteelt. DLV-Plant/Louis Bolk Instituut."
  },
  {
    "objectID": "janbokhorst/bodem-en-biodynamisch.html",
    "href": "janbokhorst/bodem-en-biodynamisch.html",
    "title": "Bodem en biodynamisch",
    "section": "",
    "text": "De biologisch-dynamische landbouw is de oudste vorm van biologische landbouw. Eind jaren twintig van de vorige eeuw startten de eerste biologisch-dynamische boerderijen\nBiologisch-dynamische landbouw en bodem\nBij de bodem zijn er enerzijds het zand, de klei en de mineralen en anderzijds de plantenresten. In de bodem worden die door het bodemleven met elkaar verbonden. In het spanningsveld van mineralen en zon ontstaat de bodem die producten met een goede voedingskwaliteit moeten leveren.\nOp de website van de biologisch-dynamische vereniging (www.bdvereniging.nl) staat bij de vraag wat biologisch-dynamische landbouw is het volgende:\nHet beste antwoord op de vraag wat BD-landbouw is krijg je ongetwijfeld door op bezoek te gaan bij een groot aantal van de ruim honderd bedrijven in Nederland die volgens - of moet je zeggen ‘vanuit’ - de biologisch-dynamische landbouwmethode werken. Of moet je zeggen: die de biologisch-dynamische landbouwmethode ontwikkelen?.(tekst Luc Ambagts)\nHieraan zou ik willen toevoegen: kijk dan ook naar de bodem. Hierna onder resultaten kun je ook iets van de bodem zien, maar het verhaal van de teler is ook belangrijk.\nIn het volgende enkele gedachten over bodem en biologisch-dynamische landbouw. We gaan hierbij vanuit het drieledig mensbeeld aan de slag. We nemen dan een van de vele mogelijkheden om vanuit een antroposofisch mensbeeld te werken: de mens als denkend, voelend en handelend wezen. Een drie-eenheid die hiermee verwant is, vinden we ook in de wereld buiten ons en zo kunnen we een verbinding tussen mens en wereld in de landbouw inhoud geven. Een innerlijke band tussen mens en wereld wordt zo ondersteund. Dat heeft belangrijke consequenties. Het maakt bijvoorbeeld dat de mens zich thuis voelt in zijn omgeving, maar bijvoorbeeld ook dat er een goede voedingskwaliteit bereikt wordt. Hoe doe je dat?\nHet genoemde mooie doel - je thuis voelen, goede voeding - kan op de volgende wijze binnen bereik komen. Het gaat er dan om de omstandigheden te scheppen, die het mogelijk maken dat de bodem zich als levende bodem in de goede richting ontwikkelt. Hierbij ontmoeten tegengestelde kwaliteiten elkaar in een dynamisch proces en brengen iets tot stand wat beide afzonderlijk niet kunnen. (Zie ook Joop van Dam, 2014). Het gaat dus om voorwaarden scheppen. Daarna gaat het vanzelf. Dit is heel iets anders dan de gangbare aanpak waarbij ingrijpen bij problemen (te weinig voedingsstoffen, te veel ziekten) het centrale uitgangspunt is en er steeds actie nodig is.\nBij het doel ‘tegengestelde kwaliteiten in dynamiek brengen’ valt aan het volgende te denken:\n1-Een ontmoeting tussen winter en zomer. Hierdoor is er een duidelijk jaarritme in de bodem. In het voorjaar en begin zomer afbraak van humus en vrijkomen van voedingsstoffen voor een goede groei; in nazomer en herfst vastlegging van voedingsstoffen, afrijping van gewassen en humusopbouw. Een uitademen in voorjaar en voorzomer en een inademen in nazomer en herfst. Teveel mest geeft een doorgroeien, een voortzetting van het voorzomerproces tot in de herfst en belet de genoemde ontmoeting.\n2-Een dynamiek tussen zon enerzijds en de mineralen van de aarde anderzijds. Geen te sterke invloed van de zon, zoals bij de eenzijdige humus van heideontginningen en veenkoloniën. Ook geen te sterke invloed van mineralen van de aarde zoals bij humusarme kalkrijke zeekleigronden. (Hiermee heeft bijna heel Nederland een probleem om aan te werken).\n3-Een dynamiek tussen koolstof en stikstof. Een prachtig instrument om bodems te beoordelen. Teveel koolstof geeft verstarring, vorming van eenzijdige humus. Stikstof geeft humusafbraak. In de wisselwerking tussen koolstof en stikstof ontstaat een levende bodem. Stikstof benadrukken is bijvoorbeeld vlinderbloemigen telen of met dierlijke mest bemesten. Koolstof benadrukken is bijvoorbeeld granen en grassen telen.\nAl deze drie kijkrichtingen zijn te koppelen aan een drieledig mensbeeld, met de mens als denkend, voelend en handelend wezen.\nEenzijdigheid van bovenBodem: winter, zon en koolstof (humusopbouw, vastleggen mineralen, verstarring)\nMens: intellectueel afstandelijke benadering; denken vanuit schema’s en tabellen.\nEenzijdigheid van benedenBodem: zomer, mineralen en stikstof (humusafbraak, vrijkomen mineralen door warmte en actief bodemleven)\nMens: doen, groeien en willen.\nEen dynamiek tussen boven en benedenBodem: bodemvruchtbaarheid, bodemorganisme, stabiliteit, smaak en geur bij product en voedingskwaliteit.Mens: invoelend denken en invoelend doen bij de mens. Warmte, evenwicht en welbevinden\nDeze thema’s worden op deze website nader opgepakt onder meer bij jaarritme in de bodem, stoffen in de landbouw en voedingskwaliteit.\nBij iedere bodem kun je dus kijken of winter, zon en koolstof overheersen of zomer, mineralen en stikstof? Ook kun je kijken of er in de dynamiek tussen beide iets nieuws ontstaat. Biologisch-dynamisch bodembeheer is te omschrijven als voorwaarden scheppen voor een dynamisch proces.\nLiteratuurDam, J. van, 2013. Biologisch-dynamische landbouw als helende impuls. Uitgeverij Pentagon.In dit boek wordt ook uitvoerig ingegaan op de biologisch-dynamische preparaten. Deze preparaten hebben tot doel de bovengenoemde dynamiek te ondersteunen.\n\nResultaten van biologisch-dynamische bedrijven\nEen goede bodem bevat tot minstens ca 40 cm organische stof en is ook tot die diepte doorwortelbaar. Verder zijn er meerdere soorten regenwormen. 30 jaar oude biologisch-dynamische bedrijven hebben dat voor elkaar gekregen. Een schril contrast met veel gangbare bedrijven.\nDe oudste biologische bedrijven in Nederland zijn biologisch-dynamische bedrijven en een aantal bestaat al 30 jaar of meer. Op deze bedrijven is te zien welke invloed biologisch-dynamische landbouw op de bodem heeft. De resultaten zijn opmerkelijk. Hieronder volgen foto’s en een korte beschrijving van 9 oudere biologisch-dynamisch werkende bedrijven en ter vergelijking 3 gangbare.\nVier bedrijven op jonge bodems\n Linksboven is een bodemprofiel van een gangbaar bedrijf bij Lelystad te zien: een humushoudende bouwvoor van 25 cm gaat plotseling over in humusloze zavelgrond die in laagjes is afgezet, wat nog te zien is. De wortels van de tarwe gaan nauwelijks dieper dan 25 cm. Daarnaast staan drie bodemprofielen van biologische bedrijven met een beworteling tot ver onder de 25 cm en een donkere laag met hoger organische stofgehalte tot 40 cm of meer.\nVier bedrijven op al wat oudere bodems\n Linksboven een bodemprofiel van Boomgaard ter Linde. Dit is een van de oudste biologisch-dynamische bedrijven ter wereld. Daarnaast een boomgaard in de Betuwe die al zeer lang gras en fruitbomen als gewassen heeft. Een zeer diepe doorworteling is hier te zien en humus tot ca 60 cm. Daarnaast twee oudere biologisch-dynamische bedrijven: Thedinghweert te Kerk Avezaath en de Hondspol te Driebergen. Een dikke laag met een hoger organische stofgehalte, veel regenwormen en een diepe beworteling.\nVier bedrijven op oude bodems\n Linksboven drie biologisch-dynamische bedrijven op zand. Dit zand is in het verleden onder heidevegetatie door zwarte, zure humus verdicht. Bodembewerking en een regenwormvriendelijk beheer maken de grond steeds dieper levend. Rechts een gangbaar maïsperceel in de Peel met alleen drijfmest als bemesting. Tot 30 cm diep geploegd, maar wortels kunnen nauwelijks de grond in. Alles is weer verdicht door inzakking. Maïs met drijfmest kan geen vruchtbare bodem onderhouden.\n  Wat zien we bij de bovenstaande bedrijven en wat moet er gebeuren?\nGroep 1. Jonge gronden. Nog niet zo lang geleden ingepolderd, kalkrijk en weinig organische stof.\nIn deze gronden overheerst het minerale, de klei, het zand, de kalk. Hier moet organische stof ingebracht worden en wortels moeten in een organische stofhoudende grond tot ca 40 cm diep kunnen komen. Bodemleven moet humus en minerale delen aan elkaar kitten. De zon moet in de vorm van plantenresten de bodem in komen.\nGroep 2. Al wat oudere gronden. Tot 40 cm of meer is er organische stof in de grond en kunnen wortels diep de grond in. Dit zo houden met een evenwichtige vruchtopvolging en goede mest. Deze gronden hebben van nature een goed evenwicht tussen zon en aarde, maar dat moet voor voedingsgewassen nog geïntensiveerd worden.\nGroep 3. Heel oude gronden. Ooit was er kalk en waren er mineralen die konden verweren. Die zijn hier weg. De aarde kan geen tegenwicht geven tegen de werking van de zon. De grond verdicht, wordt zuur en zwarte eenzijdige smerende humus krijgt de overhand. Deze humus laat geen binding met het minerale zien. Aan deze grond moeten mineralen en leven voedende humus worden toegevoegd. De dodende werking van de zon moet omgezet worden in een leven brengende werking van de zon.\nDrie bedrijven nader bekeken: Zonnehoeve, Jonkman en de Hooge Kamp"
  },
  {
    "objectID": "janbokhorst/bodem-en-plant.html",
    "href": "janbokhorst/bodem-en-plant.html",
    "title": "Bodem en plant",
    "section": "",
    "text": "De gewassen hebben vaak een veel grotere invloed op de bodem dan de andere maatregelen die een boer neemt zoals bodembewerking en gebruik van mest en compost. Die invloed kan te maken hebben met de wijze van de teelt. Kan het zaaibed op een gunstige wijze aangelegd worden, is oogst onder gunstige omstandigheden mogelijk enzovoort. De invloed kan ook te maken hebben met het karakter van het gewas. Op dit laatste wordt bij enkele gewassen in het volgende ingegaan.\n\nVlinderbloemigenStikstofrijke vlinderbloemigen zijn vaak slecht voor de bodemkwaliteit. In combinatie met koolstofrijke juist ideaal voor een goede bodem.\nVlinderbloemigen worden vaak zeer positief aangeduid. Ze staan aan de basis van bodemvruchtbaarheid wordt dan gezegd. Dat is ook wel zo, maar alleen in combinatie met een bron van makkelijk verteerbare koolstofrijke verbindingen. (Dit wordt uitgebreid toegelicht onder ‘Bodem en stoffen’, bij ‘stikstof en koolstof’). Vlinderbloemigen als monocultuur hebben een heel andere verhouding tot bodemvruchtbaarheid.In het volgende een korte kennismaking.\nWat eerst opvalt bij vlinderbloemigen zijn de zaden. Bij de vormen van de zaden denken we niet eerst aan planten maar veel meer aan dieren. In bijgaande figuur, samengesteld door Grohmann, zien we zaden die op het eerste gezicht afkomstig zijn van dieren.\n\nZaden van vlinderbloemigen (Grohmann, 1951). Van links naar rechts: Medicago radiata, Medicago orbitularis, Medicago litoralis, Melilotus officinalis en Trifolium resupinatum.\n\nOok de niervormige zaden van bonen herinneren eerder aan het dierenrijk dan an het plantenrijk\n\nAan de wortels zitten de wortelknolletjes waarin die bij doorsnijden roze van kleur zijn. Hierin wordt de luchtstikstof geboden. De stof die hierbij betrokken is, is rood van kleur en verwant aan de rode bloedlichaampjes.\n\nDe ranken die veel vlinderbloemigen kennen bewegen zich om houvast te krijgen. Beweging kennen we vooral bij dieren. Het kruidjeroermeniet is wat beweging betreft het meest opvallend.\n\nDe naam vlinderbloemigen geeft al aan dat bloemen op vlinders lijken.\nWat betreft de samenstelling valt het hoge eiwitgehalte van vlinderbloemigen op. Eiwit is een stof die naar dieren verwijst.Naar de bodem toe komen we tot het volgende:Bodemstructuur wordt vooral bepaald door de intensiteit van de beworteling. Vlinderbloemigen hebben over het algemeen weinig wortels. Het organische stofgehalte van de bodem wordt vooral bepaald door stikstofarme verbindingen zoals lignine. Vlinderbloemigen bevatten weinig lignine. Vlinderbloemigen leveren weinig plantenresten en die zijn door hun stikstofrijkdom snel afbreekbaar. Hiermee stimuleren ze het bodemleven op korte termijn en leveren stikstof voor de andere gewassen, maar doen zelf weinig aan de bodem. Luzerne wortelt diep, maar maakt daarbij de ondergrond niet los: de plant maakt gebruik van bestaande gangen, vooral regenwormgangen.Dat vlinderbloemigen van belang zijn voor de bodemkwaliteit komt omdat ze in directe combinatie met koolhydraatrijke gewassen meer kunnen dan beide afzonderlijk. De rol van gras/klaver staat beschreven in het onderdeel Bodem en stoffen onder ‘stikstof en koolstof’.\n\nKruisbloemigen\nKruisbloemigen hebben wel een diepgaande penwortel, maar verder weinig wortels om de bodemstructuur te verzorgen. Het loof doet dat ook niet. Beperking van bodemgebonden ziekten is vaak een belangrijke reden om voor kruisbloemigen te kiezen. \nGrohmann (1951) beschrijft hoe de kruisbloemigen buitengewoon veel bloemen en zaden kunnen vormen. Het herderstasje kan 64000 zaden per plant in een seizoen produceren. Akkers van koolzaad kunnen zo geel zijn van alle bloemen, dat de gele kleur soms door de lucht wordt weerkaatst. De lucht wordt dan ook wat geel, wat van een afstand al te zien is. Tegenover het vermogen om heel sterk in bloem en zaad te gaan, staat het vermogen om een krachtige penwortel te vormen. De plant maakt de indruk de enorme gerichtheid op bloem en zaad te compenseren met een gerichtheid op de penwortel. Omhoog en omlaag; dat is een belangrijk gebaar van veel kruisbloemige groenbemesters. Graven we nu bijvoorbeeld een gele mosterd uit dan zien we dat de penwortel toch wel erg vaak een bestaande gang opzoekt en niet zelf een gang maakt. Verder zien we dat de zijwortels van de penwortel hele tere dunne worteltjes zijn die nauwelijks de grond doorwortelen. Er wordt van kruisbloemigen vaak gezegd dat ze belangrijk zijn voor de bodem vanwege de krachtige penwortel die een verdichte bodem kan losmaken. Bij nader onderzoek blijkt dit toch tegen te vallen. Kruisbloemigen zijn niet echt bodemverbeteraars. Ze vormen vooral massa boven de grond en veel minder onder de grond.\n\nGele mosterd in de Wieringermeer\n\nGranen en grassenGranen en grassen zijn de basis voor een goede bodem. Veel wortels voor een goede structuur en veel organische stof voor onderhoud van het organische stofgehalte. \nKwamen we bij vlinderbloemigen en kruisbloemigen tot de conclusie dat de betekenis voor de bodem beperkt is, bij granen en grassen ligt dat heel anders. Ze maken massaal wortels en zijn in de bovengrond in staat om een goede bodemstructuur te bewerkstelligen. De granen en grassen verdienen extra aandacht. Laten we ze eens nader beschouwen.In grote delen van de aarde zijn grassen de belangrijkste plant. Het zijn ook de gebieden met de meest vruchtbare bodems. De Zwarte Aarden hebben tot grotere diepte een humusrijke laag en zijn diep doorwortelbaar. Grassen hebben deze grond zo vruchtbaar gemaakt. De gebieden waar de grassen groeien kenmerken zich door extreme omstandigheden. Langdurige droogte in de zomer en vaak strenge vorst in de winter. Verder is er vee dat de bovengrondse delen opeet. Planten kunnen onder deze omstandigheden alleen overleven door onder de grond een basis te vormen van waaruit ze kunnen uitlopen. Een intensieve beworteling is deze basis. Die intensieve beworteling is weer de basis voor voldoende organische stof in de grond.Grassen moeten bij de keuze van een groenbemesters steeds overwogen worden. De combinatie met klaver kan een extra gunstige rol voor de bodem betekenen. Onderzaai onder granen is een van de mogelijkheden.Granen behoren ook tot de familie van de grasachtigen, de gramineae. Ook zij hebben een intensief wortelstelsel dat diep de grond ingaat. Er zijn wel verschillen tussen de graansoorten. De beworteling bij zomergranen is aanzienlijk minder dan bij wintergraan. Vooral winterrogge kenmerkt zich door een intensief wortelstelsel, vooral ook in de bovengrond.\n\nIntensief wortelstelsel onder rogge.\nLiteratuur: Grohmann, G., 1951. Die Pflanze T 2. Verlag Freies Geistesleben Stuttgart.\nLiteratuur: Grohmann, G., 1951. Die Pflanze T 2. Verlag Freies Geistesleben Stuttgart. Grasland / weilandIn alle gras moeten eigenlijk meerdere kruiden staan. Dat is goed voor de bodem en voor het vee.\nBij de kwaliteit van landbouwgewassen werd gesteld dat de veredelaar moet weten wat voedingskwaliteit is en gewassen moet ontwikkelen die een goede voedingskwaliteit hebben. De teler moet de teeltmaatregelen zo kiezen dat het gewas zich naar zijn eigen aard kan ontwikkelen. De veredelaar werkt mensgericht, de teler gewasgericht en daarmee indirect ook mensgericht.Bij grasland geldt een overeenkomstige situatie. De veredelaar van het vee moet inzicht hebben in de eigenschappen die vee moet hebben voor melk- of vleesproductie voor de mens. De veehouder die het gras beheert, moet het gras zodanig beheren dat het goed voedsel voor dit vee wordt. Dit betekent dat voor iedere veesoort (koe, paard, geit, schaap e.d.) er weer een ander beheer vereist is. Ook betekent dit dat het beheer op iedere bodem weer anders is.Een grasland bestaat uit gras en daarnaast kunnen er klaver en andere kruiden in staan. Klaver staat er voor de stikstofbinding, maar heeft ook een specifiek effect op de bodemkwaliteit (zie onder 2. Vlinderbloemigen). De andere kruiden staan er ongewild, vanwege de goede invloed op de voerkwaliteit of vanwege de invloed op de bodem. Veel bodems in Nederland zijn eenzijdig (zie ‘Bodems vrichtbaar maken’). Landbouw is geen natuur, maar cultuur. Dat wil zeggen dat de bodem gericht veranderd wordt richting de menselijke behoeften. Kruiden kunnen daar een rol inspelen. Op een recent ontgonnen heidegrond met een zeer lage pH-waarde horen andere kruiden om de bodem in de goede richting te sturen dan op een kalkrijke zavelgrond met weinig organische stof. Welke kruiden zijn dat? Waar liggen meerjarige proeven die laten zien hoe het moet? Hier is maar weinig over bekend. Kruiden moeten er altijd staan in grasland, maar wanneer hoge producties vereist zijn, zijn de mogelijkheden beperkter. Hoe is de situatie bij hoge producties? Vragen te over dus.\nGrasland of weilandHet woord verwijst naar gras. In een grasland staat dus gras. In het bovenstaande werd al gezegd dat er in een grasland bedoeld voor veevoer ook kruiden moeten staan. Is het woord weiland niet beter dan grasland?\n\nBergweide in Zuid-Tirol (foto Jumbo Diset int.)\nDe planten in een weiland kunnen invloed op de bodem hebben. Ze hebben ook invloed op de ontwikkeling van het vee, van de gezondheid van het vee of de kwaliteit van de melk wanneer ze als veevoer worden gebruikt. De beoordeling van een weiland met betrekking tot de gezondheid van het vee is uitgewerkt door Wagenaar (2012).Naar analogie hiervan wordt hieronder geprobeerd een beoordeling van een weiland te geven richting onderhoud en verbetering van de bodemkwaliteit. Dit wordt gedaan voor de belangrijkste grassen en kruiden die nu in de Nederlandse weilanden voorkomen.Bij de grassen of kruiden wordt beoordeeld in welke mate ze invloed hebben op diverse bodemeigenschappen:"
  },
  {
    "objectID": "janbokhorst/bodem-en-klimaat.html",
    "href": "janbokhorst/bodem-en-klimaat.html",
    "title": "Bodem en klimaat",
    "section": "",
    "text": "De bodem is belangrijk in het kader van de klimaatproblematiek. Het gaat dan niet zozeer om veel koolstof in de grond in te brengen, maar vooral om de bodemkwaliteit te verbeteren\nBodem en klimaat\nVaak wordt gedacht dat koolstof afkomstig van plantenresten in de grond brengen belangrijk is in het kader van de klimaatproblematiek. Men vergeet dan dat de ingebrachte koolstof door het bodemleven weer wordt omgezet in koolzuur en in de atmosfeer terugkomt. Hierdoor is op wat langere termijn gezien het effect bijna nul.\n Waarom koolstof in de grond brengen niet zo veel kan bijdragen-Wanneer je organische stof in de bodem brengt wordt het dus door het bodemleven weer afgebroken en komt de koolzuur weer in de atmosfeer terecht. Na ca. 40 jaar is alle koolstof die in de grond is gebracht weer in de atmosfeer.\n(Kijk maar eens naar bossen in natuurgebieden waar al duizenden jaren blad en dode wortels in de grond komen. In de bodems onder die bossen bevindt zich niet zoveel koolstof. Bij veen is dat wel heel anders).\n-Wanneer je een nieuw plan bedenkt met meer gewassen die organische stof in de bodem brengen zoals meer granen en grassen en je gebruikt regelmatig compost en dat hou je vele jaren vol dan is dat toch maar een eenmalige actie.(Je brengt bijvoorbeeld ieder jaar twee keer zoveel koolstof in de grond. Die hoeveelheid moet je na 10 jaar door 10 delen, na 100 jaar door 100 en op lange termijn wordt de bijdrage bijna 0. De koolstof die via menselijke activiteiten in de atmosfeer komt is niet eenmalig, maar gaat jaar in jaar uit door. Verder is er niet zoveel compost beschikbaar).\nWat wel kan bijdragen: minder koolstof in de vorm van koolzuur naar de atmosfeer laten ontsnappen\n-Nu komt bodemvruchtbaarheid om de hoek kijken. Bodemvruchtbaarheid betekent een hogere opbrengst en een hogere meststofefficiëntie. Bij bodemvruchtbaarheid gaat het niet in eerste instantie om veel koolstof in de grond te brengen. Het gaat om een evenwicht in aanvoer van stikstofrijk en koolstofrijk voer voor het bodemleven.(Bijvoorbeeld:heel mooi is gras/klaver. Je hebt koolstofrijke graswortels, stikstofrijke klaver en het resultaat is veel wormen en stikstof die geen fossiele brandstof nog had.of drijfmest (stikstofrijk) in de nazomer op een koolstofrijke groenbemester uitbrengen.ofstalmest gebruiken: mengsel van stikstofrijke mest en koolstofrijk stro). \nLet op:\nVeel organische stof in de bodem betekent ook veel stikstof in de organische stof (stikstof is energie bij kunstmest of landoppervlakte bij vlinderbloemigenteelt) en veel fosfor in de organische stof (fosforschaarste). De verhouding C:N:P in organische stof is ca 100:10:1)\nWat nog meer doen\nKoolstof onder de bewerkte laag inbrengen – Niet kerende grondbewerking – De hele keten aanpakken (ca 25% van de koolzuuruitstoot van de menselijke activiteit op de wereld komt van de voedselproductie; slechts 30% van deze 25% komt van de teelt zelf) – vertering van veen beperken - enz. enz.  \nHet Parijse akkoord\nEr is al eerder op gewezen dat er een fout in het Parijse akkoord zit. Iederjaar 0,4% organische stof erbij. Ook hier lijkt vergeten dat er organische stof afgebroken wordt. Vergelijk het met een emmer met een gat erin. Je doet iedere keer een bepaalde hoeveelheid water in de emmer en er onstaat een bepaald niveau. Nu wil je een hoger niveau. Dan moet je meer water steeds in de emmer doen. Wanneer je jaarlijks meer organische stof wilt hebben dan moet je jaarlijks meer geven en op een gegeven moment is er geen ruimte meer voor voedselproductie. Bij de bodem is het gat de afbraak van organische stof door het bodemleven. \nEen addertje onder het gras?\nEr zijn dingen die over het hoofd gezien worden? Veranderingen van golfstromen door smelten van ijs op noordpool? Extreem ingrijpen op korte termijn is van belang? Alle beetjes helpen?\nStudies die aangeven dat koolstof in de bodem brengen in de landbouw niet zoveel kan bijdragen aan koolstofvastlegging:\nBiologisch Muller, e.a., 2016. Organic farming, climate change mitigation and beyond. www.ifoam-eu.org.\nEU Berge, H. ten e.a.. 2017. Research for Agri Committee. Preserving agricultural soils in the EU. http://www.europarl.europa.eu/committees/en/supporting-analyses-search.html \n20 gebieden gehele wereld\nMinasny, B. e.a., 2017. Soil carbon 4 per mille. Geoderma, Vol 292, p 59-86. https://doi.org/10.1016/j. geoderma.2017.01.002"
  },
  {
    "objectID": "janbokhorst/groenteteelt-zand.html",
    "href": "janbokhorst/groenteteelt-zand.html",
    "title": "Zand",
    "section": "",
    "text": "Groenteteelt op zand deed je in het verleden op gronden met bruine organische stof zoals rond Breda. Deze gronden zijn makkelijk te bewerken. Tegenwoordig is er ook groenteteelt op gronden met zwarte humus, een humus die meer smerend is zoals in de veenkolonien. Dit is vaak een grrootschalige, sterk gemechaniseerde groenteteelt.  \nGroenteteelt komt op zand- en kleigronden voor. Prei en sla bijvoorbeeld kunnen het beste op zand geteeld worden. Kool het beste op klei. Interessant is dat de oude groenteteeltgebieden op zandgronden met bruine humus liggen. Dat zijn zandgronden waar oorspronkelijk bos en geen heide op stond. Groenteteelt vind nu ook plaats op gronden met zwarte humus, bijvoorbeeld de veenkoloniën.\nOrganische stoftoevoer\nOrganische stof kan worden aangevoerd met gewasresten, groenbemesters, mest en compost.Bij de gewassen zijn het granen en grassen die organische stof leveren. Voor aaltjesbeheer zijn deze niet gunstig. Toch is te overwegen om bijvoorbeeld na 5 jaar groenten 2 jaar gras/klaver te telen. Let er bij het mengsel op dat er ook rode klaver in zit. Rode klaver wortelt diep.Bij de groenbemesters wordt er in verband met de aaltjesproblematiek vaak voor bladrammenas gekozen. Deze groenbemester heeft weinig wortels. De penwortel wordt vaak al snel door een dichte laag geremd en de hoeveelheid organische stof die het gewas levert is beperkt. Japanse haver is een beter alternatief. Wanneer de aaltjessituatie dat toelaat, moeten granen en grassen de voorkeur hebben.Bij de mest heeft vaste mest unieke eigenschappen. Dunne mest, bijvoorbeeld in combinatie met oogstresten of een groenbemester, kan ook een gunstige invloed op de bodem hebben.Bij de composten is GFT het gunstigst. Het draagt bij aan humusopbouw en verzorgt het bodemleven. Groencompost is vooral humusopbouwend en door het toenemende uitsorteren van biomassa gaat de kwaliteit achteruit. Groencompost gaat meer de kant op van humusrijke grond.\nBodembewerking\nDes te minder bodembewerking, des te beter. Bewerking verstoort de samenhang in de structuur. Let ook eens op de ontwikkelingen rond Niet Kerende Grondbewerking. Er zijn meerdere voorbeelden die aangeven dat, hoe moeilijk ook op zand, er toch wel mogelijkheden zijn\nLosmaken ondergrond\nWoelen van de laag onder de bouwvoor. Hoe vaak gebeurt het niet, terwijl het wel gedaan moet worden; en hoe vaak gebeurt het wel, terwijl het niet moet. Hoe weinig wordt er beseft dat door woelen de toelevering van grondwater beter mogelijk kan worden. Wanneer de afstand tussen de diepste wortels en het grondwater minder dan 80 cm is, kan er dagelijks ca 2mm water geleverd worden. Woelen kan dit bewerkstelligen.\nIn het volgende wat voorbeelden.\nBedrijven\n-Slateelt in de Peel\n-Groenteteelt bij Vorden in de Achterhoek\nSlateelt in de Peel\n\nTeelt van ijsbergsla\nten oosten van Grubbenvorst\n\nDe bouwvoor is ca 30 cm dik\n\n De laag 35-40 cm diep\nDe bouwvoor is relatief rijk aan organische stof. Onder de bouwvoor is de grond niet doorwortelbaar. De verticale strepen zijn de resten van de wortels van pijpenstrootje die hier mogelijk duizenden jaren geleden groeide.\nLosmaken van de grond onder de bouwvoor is hier belangrijk.\nGroenteteelt bij Vorden in de Achterhoek\n\nOp 50 cm diepte kunnen wortels goed naar de ondergrond toegroeien\n\nOp 50 cm diepte kunnen wortels goed naar de ondergrond toegroeien\n\nEen regenworm (lumbricus terrestris) in rust op 90  cm diepte. Zijn gang wordt ook gebruikt door wortels.\nDeze grond heeft een donkere bovenlaag van bijna 40 cm dik. In de laag eronder kunnen wortels middels regenwormgangen naar 90 cm diep groeien en komen dan in de zone die minder dan 80 cm van het grondwater in de zomer is.\nBij deze grond mag de laag onder de bouwvoor niet gewoeld worden omdat de bestaande verticale gangen dan verstoord worden."
  },
  {
    "objectID": "janbokhorst/Publicaties.html",
    "href": "janbokhorst/Publicaties.html",
    "title": "PUBLICATIES",
    "section": "",
    "text": "Bestanden om vrij te downloaden"
  },
  {
    "objectID": "janbokhorst/Publicaties.html#bodemvruchtbaarheid-per-bodemtype",
    "href": "janbokhorst/Publicaties.html#bodemvruchtbaarheid-per-bodemtype",
    "title": "PUBLICATIES",
    "section": "BODEMVRUCHTBAARHEID PER BODEMTYPE",
    "text": "BODEMVRUCHTBAARHEID PER BODEMTYPE\nDe belangrijkste aandachtspunten per bodemtype met vele voorbeelden uit de praktijk. Een uniek overzicht over de verschillen in aanpak.\nBodemvruchtbaarheid per bodemtype 6 mb\n### DE KOOLSTOF-STIKSTOFDYNAMIEK\nBij bodembeheer gaat het er niet in de eerste plaats om veel koolstofhoudende organische stof in de grond te brengen. Ook verteerbare stikstofhoudende organische stof is nodig. Worden beide tegelijk aangeboden dan maakt het bodemleven de bodem vruchtbaar.\nDe koolstof-stikstofdynamiek 2 mb\n### STOFFEN IN DE BODEM\nJe kunt beter met voedingsstoffen voor planten omgaan wanneer je ze beter kent.\nStoffen in de bodem 2,5 mb\n### OERNATUUR IS OVERAL\nBij iedere bodem hoort een specifieke natuur. De natuur is krachtig en laat overal de oorspronkelijke natuur zien. Je ziet het als je vanuit de bodem kijkt.\nOernatuur is overal 7 mb\n### BODEMS VAN DE WERELD\nEen overzicht van de belangrijkste bodems van de wereld die voor voedselproductie in gebruik zijn met per bodemtype de aandachtspunten waar de boer aan moet werken en de wijze waarop hij dat kan doen.\nBodems van de wereld 3 mb\n### PRODUCTKWALITEIT\nEen handleiding om niet alleen gericht op kilogrammen te telen, maar ook op smaak en gezondheid. Bodembeheer en raskeuze staan centraal. \nProductkwaliteit 4 mb\n### BODEM ONDER HET LANDSCHAP\nDe betekenis van de bodem voor landschap, landbouw en natuur. Nu in hardcover. Niet te downloaden, maar verkrijgbaar in de boekhandel, bij Bol.com en bij de uitgever Roodbont.nl.\nBekijk een hoofdstuk uit Bodem onder het landschap"
  },
  {
    "objectID": "janbokhorst/nederland-per-bodemtype.html",
    "href": "janbokhorst/nederland-per-bodemtype.html",
    "title": "Nederland per bodemtype",
    "section": "",
    "text": "Nederland per bodemtype\n\n    Nederland per bodemtype en per teelt  \n### nederland per bodemtype\nZo ziet Nederland net onder de oppervlakte er uit.Per deel van Nederland de bodemeigenschappen, het landschap en de beheermogelijkheden van bodems.\n\n1. Flevoland2. Zeeklei overig3. Kalkloze klei en loss4. Veenkoloniën5. Bruinkoolwinningsgebied (D)6. Zware kalkloze klei7. Zand in beekdalen8. Heideontginningen9. Esgronden (oude akkers)10. Veen11. Rivierklei12. Duin- en zeezand Per bodem wordt ingegaan op het ontstaan, de eigenschappen van het bodemprofiel, het landschap en de landbouw met zijn bodembeheer. De onderstaande informatie vindt u ook in een pdf: Bodems Nederland (5mb).   \n\n1. Flevoland\n\nBelangrijke aandachtspunten\nBodemprofiel: Organische stofgehalten zijn te laag. Compost, vaste mest gebruiken en granen en grassen telen. Laag onder bouwvoor niet woelen, tenzij er een duidelijk storende laag is zonder gangen. Diepploegen: Alleen met deskundige begeleiding. \nBodemstructuur: Zoveel mogelijk granen en grassen. Niet te laat oogsten, rijpaden, Niet kerende grondbewerking, groenbemesters.\nWormenproblemen: Minder rooivruchten, aandacht voor bodemstructuur.\nVaste rijpaden: doen.\nNiet kerende grondbewerking: Nog even wachten. Nu alleen op extensieve bedrijven zonder aardappels en peen. \nOntstaan Lang geleden was er op de plaats van de huidige Flevopolders een veengebied. Vanuit het noorden is vooral na het begin van de jaartelling het veen weggeslagen en werden in het meer dat ontstond afwisselend meer zandige en meer kleiige lagen afgezet. Het materiaal werd aangevoerd vanuit de IJssel. Later drong vanuit noorden het zoute water meer op en werd vanuit zee materiaal afgezet. Deze bovenlaag is te herkennen aan het voorkomen van schelpen.\n\nHet Flevogebied in de Romeinse tijd. Er was toen al veen weggeslagen, waardoor het Flevomeer ontstond. \n\nRond 800 na Chr. is het Flevomeer al veel groter. \n\nOp sommige plaatsen, hier bij Schokland in de Noordoostpolder, zit het veen nog heel ondiep.\n\nBij de ontginning werd riet ingezaaid. Riet vormt diepe wortels, waar de gewassen nog steeds gebruik van maken. Hier op 70 cm diepte bij Lelystad.\n\nDeze wortels kunnen heel diep de grond in via wormengangen. Bij de overweging of loswoelen van de laag onder de bouwvoor nodig is altijd eerste een kuil graven. Haal eventueel een deskundige er bij. Bestaande poriën kunnen door woelen verloren gaan.   \nBodemprofiel\n\nBodem bij Ens in de Noordoostpolder.\nDe bovenlaag is geploegd. De witte stipjes in de bovenlaag zijn schelpen. Onderin zijn de lagen van de zandige en kleiige afzettingen te zien. Deze zijn zo duidelijk te zien omdat er vaak nog een beetje van het donkergekleurde oorspronkelijke verslagen veen in zit. Net onder de donkere bovenlaag zijn de lagen door woelen gemengd. Hierna zijn ze weer dicht gezakt omdat de landbouw op deze plek niet genoeg regenwormen in stand hield.\n\nBodem ten noorden van Lelystad (bedrijf Arenosa). De streepjes in de laag onder de bouwvoor zijn donker omdat ze wat veen bevatten dat daar bezonken is.\n\nBodem op Zonnehoeve bij Zeewolde in Zuidelijk Flevoland. Meer naar het zuiden in Flevoland worden de bodems zwaarder. De donkere kleur onderin duidt op wat venige bijmenging.\nLandschap Er is geen gebied in Nederland dat zo sterk door de mens beïnvloed is als de Flevopolders. Toch heeft men bij de aanleg rekening gehouden met de oorspronkelijk natuur die hier thuishoort. Essen en populieren staan overal langs de wegen. De verschillende polders hebben wel een ontwikkeling doorgemaakt. In de oudste polder, Noordoostpolder, in zekere zin vanuit de Bauhausgedachte ontworpen, staat de mens centraal. Eenvoud, maar toch mooie dorpen met wat bos en een zorgvuldig uitgedachte architectuur. Nagele is daar een mooi voorbeeld van. De boerderijen buiten de dorpen zijn omgeven door opgaande vegetatie. In Zuidelijk Flevoland heerst de ratio. Toch weten diverse bedrijven er een stukje warmte in te brengen. Zie bijvoorbeeld Zonnehoeve bij Zeewolde. \n\nBoerderij bij Schokland in de Noordoostpolder, door groen omgeven\n\nBoerderij in Oostelijk Flevoland\n\nZuidelijk Flevoland\nLandbouw De organische stofgehalten van de bodems in Flevoland worden lager door minder teelt van organische stof leverende gewassen. De bodemstructuur gaat achteruit door gebruik van zwaardere machines en door meer teelt van gewassen die laat geoogst worden onder vaak natte omstandigheden. Wat voor de bodem belangrijk is op een rij.\n\nSuikerbiet is slecht voor een goed bodembeheer. Late oogst onder ongunstige omstandigheden. Suikerbiet levert ook weinig organische stof. Voor aardappel geldt hetzelfde.\n\nLuzerne, een ideaal gewas. In de winter de grond bedekt en het is het lievelingsvoer van pendelende regenwormen die de ondergrond toegankelijk maken. Veehouders, denk eens aan luzerne als derde gewas naast gras en mais\n\nTarwe, ook ideaal. Oogst als de grond nog droog genoeg is voor berijden, levert veel organische stof en de vroege oogst geeft de mogelijkheid voor inzaai van een groenbemester.\n\nGrond met grote wormenproblemen. Door intensieve teelt van aardappelen, suikerbiet en groenten verdicht de grond en het vele voedsel van het loof geeft teveel wormen in de lossere bovenlaag met versmering tot gevolg.\n\nLosmaken van de ondergrond\nDeze bodem bij Ens laat mooi zien hoe er (niet) met een verdichte laag onder de bouwvoor moet worden omgegaan.\nOnder de bouwvoor van ca 30 cm is een laag tot ca. 43 cm die ooit door woelen is losgemaakt, maar nu weer volledig verdicht is. Dit woelen heeft dus geen zin gehad. Wat had moeten gebeuren is na het woelen direct een diep wortelend gewas zaaien en vervolgens zo werken dat diepgravende wormen zich goed kunnen ontwikkelen. Dat wil zeggen organische mest gebruiken en vlinderbloemigen naast gras en granen telen. Verder een groot deel van het jaar de bodem bedekt houden. De diepwortelende wormen halen hun voedsel namelijk boven de grond. \n\nStructuurbederf en daardoor groeiproblemen in tarwe.\n\nBlauwe plekken door luchtgebrek in de bouwvoor tijdens de inzaai van zomertarwe in het voorjaar.\n\nIn het voorjaar wordt vaak te vroeg over de grond gereden. De bovengrond is dan wel droog genoeg, maar de ondergrond niet.\n\nProblemen met de bodemstructuur geven ook problemen met de zaaibedbereiding. Een slechte kieming en toegenomen onkruidhinder zijn het gevolg. Hier bij ui.\n\nGras oostelijk van Lelystad met een sterk verdichte bodemstructuur. Door de dichte structuur kunnen de graswortels niet goed de grond in. Wanneer bij de drijfmesttoediening sleuven in de grond worden getrokken droogte de grond daar op en kunnen in deze sleuven de wortels wel de grond inkomen. \n\nBlauwe plek onder gras door luchtgebrek na verdichting.\n\nAlle aandacht moet in de Flevopolders bij organische stof aanvoer liggen. GFT-compost kan hierbij helpen. Het draagt vooral bij aan onderhoud van het organische stofgehalte. Dus aan vochthoudend vermogen en vasthouden van sommige voedingsstoffen. Voor het bodemleven heeft het minder betekenis.\n\nEen grasland oostelijk van Lelystad met een sterk ver Verdichte grond in de bovenste 20 cm door achterwege laten van ploegen bij onderzoek naar Niet Kerende Grondbewerking (NKG) op de Broekemahoeve bij Lelystad. NKG kan alleen op extensieve bedrijven met weinig of geen rooigewassen en dan alleen op wat zwaardere grond.\n\nDiepploegen. Soms een succes, soms grote problemen. Alleen doen met deskundige begeleiding. Aan de oppervlakte komst soms, zoals hier, zeer humusarm zand te liggen.\n\nIn het voorjaar tot aan de horizon kale grond. Een begroeiing is voor de grond veel beter maar past moeilijk in het (te) intensieve bouwplan.\n\nGele mosterd als groenbemester bij Key/vd Dries in Ens.\n\nFruitteelt wordt in de Flevopolders regelmatig aangetroffen. Smakelijk fruit produceren in de Flevopolders is niet makkelijk. De groeikracht is erg hoog en het fruit heeft daardoor vaak minder smaak\n\nMet behulp van GPS steeds hetzelfde rijpad gebruiken. Ideaal voor behoud van een goede bodemstructuur. Hier bij Joost van Strien in Ens\n\n2. Zeeklei (overig)\n\nBelangrijke aandachtspunten\nProfielverbetering: Wat de gronden in De Flevopolders niet hebben, maar de overige zeekleigronden meestal wel is een poreuze sponsstructuur in de ondergrond. Indien aanwezig, hierin niet woelen. Tussen bouwvoor en de laag met sponsstructuur kan een verdichte laag aanwezig zijn. Indien sterk storend woelen en daarna een diepwortelend gewas inzaaien. \nOverige aandachtpunten: Vergelijkbaar met Flevoklei:\nBodemprofiel: Organische stofgehalten zijn te laag. Compost, vaste mest gebruiken en granen en grassen telen. Laag onder bouwvoor niet woelen, tenzij er een duidelijk storende laag is zonder gangen. Diepploegen: Alleen met deskundige begeleiding. \nBodemstructuur: Zoveel mogelijk granen en grassen. Niet te laat oogsten, rijpaden, Niet kerende grondbewerking, groenbemesters.\nVaste rijpaden: doen.\nNiet kerende grondbewerking: Nog even wachten. Nu alleen op extensieve bedrijven zonder aardappels en peen.\nOntstaan Zeekleigronden zijn, met uitzondering van die in Flevoland, ontstaan in schorren en kwelders. Tussen de vegetatie kon in rustiger water klei bezinken.Doordat de afzetting van zeeklei in een vegetatie ontstond is de grond van nature poreus, ook tot wat grotere diepte. In de landbouw is het belangrijk om dit zo te houden.\n\nSchor in Zeeland. Tussen de planten die hier groeien kan klei bezinken.\nBodemprofiel Van nature is de grond diep doorwortelbaar, maar heeft een laag organische stofgehalte. Wanneer er in een ver verleden bos op groeide kan het organische stofgehalte hoger zijn. Vooral gronden die in de ondergrond zandiger worden leveren het hele jaar door vocht aan de vegetatie.\n\nDe regenworm lumbricus terrestris in zijn gang op 70 cm diepte bij Jellum onder Leeuwarden. Let ook op de vele poriën afkomstig uit de tijd toen hier nog een kwelder was.  \n\nDiep humushoudende grond bij Broek in Waterland in Noord-Holland. Ideaal voor de koolteelt.\n\nDe Wieringermeer. Het organische stofgehalte is laag, maar door een goed beheer kunnen de wortels diep de grond in.\n\nLuzerne gaat graag diep de grond in (De Streek, Noord-Holland).\n\nLuzerne wil diep wortelen, maar heeft hier wel een wormgang nodig om echt diep te komen (Wieringermeer).\nLandschap\n\nTarweteelt in de Dollard (Groningen)\n\nAkkerbouw Noord-Friesland\n\nTulpenteelt Wieringermeer (Noord-Holland)\n\nVeehouderij in de Beemster (Noord-Holland)\n\nTeelt plantuien in de Hoeksche Waard (Zuid-Holland)\n\nAkkerbouw West-Brabant\n\nTarwe, Walcheren\nLandbouw Verhoging van het organische stofgehalte, verzorging van de bodemstructuur en bodemleven zijn van groot belang op de organische stofarme zeekleigronden. Bodemverzorgende gewassen als granen en grassen, groenbemesters, zorgvuldig berijden en bewerken, vaste mest en compost zijn belangrijk.   \n\nNa de suikerbieten in de Wieringermeer. De verdichte laag onder de bouwvoor is bij wijze van spreken al van ver zichtbaar\n\nGebrek aan lucht geeft een blauwe kleur van gereduceerd ijzer en is schadelijk voor de wortelontwikkeling\n\nOp Walcheren (Zeeland) laten veldbonen (rechts) een betere structuur na dan mais (links).\n\nKoolstofrijke gewasresten van korrelmais in combinatie met onderzaai van klaver is, hier in Zeeuws-Vlaanderen, de ideale voeding van het bodemleven.\nNieuwe alinea\n\nGoed geslaagde witte klaver in tarwestoppel in Zeeuws Vlaanderen\n\nBouwvoor met zeer goede bodemstructuur op een akkerbouwbedrijf in de Hoeksche Waard\n\n3. Oude klei en löss\n\nBelangrijke aandachtspunten\n-Bij onderwerken van koolstofrijke materialen altijd eerst stikstofrijke mest, bijvoorbeeld drijfmest, uitrijden.\n-Bij groenbemestermengsels koolstofrijke en stikstofrijke mengen.\n-Stimuleer regenwormen. Zorg voor verteerbare organische stof en bodembedekking in een groot deel van het jaar.\nOntstaan Löss in Zuid-Limburg en rivierklei langs de Maas en langs voormalige Rijnarmen in de Achterhoek behoren tot de oudste afzettingen van Nederland. In deze bodems vinden processen plaats die we in Nederland verder niet kennen. Deze processen hebben een grote invloed op landbouw en natuur. De löss is tussen 8.500 en 11.000 jaar geleden door de wind vanuit het Noordwesten afgezet. De oude klei is afgezet langs de Maas en is deels ouder en deels jonger. Bij Montferland in de Achterhoek liggen oude afzettingen van de Rijn.\n\nDe Rijn stroomde ooit langs de Noordzijde van Montferland. De oude Rijnafzettingen hier zijn ontkalkt. Deze afzettingen zijn aangeduid op deze bodemkaart met bodemtype nr. 70.\n\nHet heuvellandschap van Zuid-Limburg bestaat uit lössafzettingen. Deze liggen op oude maasklei. In Midden- en Noord Limburg liggen terrassen met oude ontkalkte afzettingen van de Maas aan de oppervlakte.\nBodemprofiel De lössafzettingen in Limburg zijn ooit kalkrijk afgezet, maar de kalk is nu weg en ook een deel van de fijne klei is naar beneden gespoeld. De oude kleiafzettingen langs de Maas en bij Montferland zijn ook ontkalkt en vooral bij Montferland is ook een deel van de klei uit de bovengrond weggespoeld en binnen ca 50 cm weer ingespoeld.  \n\nProfiel in löss op een niet geërodeerd hoger gedeelte. Uit de bovenlaag is klei weggespoeld en is de grond zandiger geworden. Daaronder is de klei ingespoeld en is een stugge laag ontstaan.\n\nLöss Op 70 cm diepte. Löss is vaak afgezet in een grasvegetatie en daardoor zeer poreus. De grote gangen zijn regenwormgangen.\n\nZware ontkalkte afzetting van de Rijn bij Montferland. Bovenin is de grond wat lichter. Daaronder zwaarder door kleiinspoeling en zeer stug.\nLandschap Zowel de lössafzettingen in Limburg als de oude afzettingen van Maas en Rijn zijn al heel lang in cultuur en landbouwpercelen met veelvormige blokken zijn kenmerkend. In Limburg bossen op de heuvels en hagen en rijker bos op de hellingen. Bij goed ontwaterde afzettingen van Maas en Rijn is de eik langs percelen en wegen dominerend. \n\nOud cultuurlandschap op geërodeerde löss in Zuid-Limburg bij de grens met België. Bovenop de heuvels niet geërodeerde löss met een arm bos als vegetatie.\n\nVooral eiken op de oude Rijnafzettingen rond Montferland.\n\nZomaar een berk bij Drempt in Montferland. Het lijkt dan dat we hier op zand zijn, maar het is toch echt klei. \nLandbouw De lössgronden en de oude kleigronden langs de Maas en bij Montferland zijn in zekere zin gedegradeerde gronden. De kalk is weg, de klei die uit de bovengrond is gespoeld en nu in de laag onder de bouwvoor zit, is gevoelig voor verdichting. De grond is erosiegevoelig geworden. De wat zwaardere gronden zijn alleen geschikt voor grasland. De overige potentieel wel geschikt tot heel mooi, mits het juiste bodembeheer wordt toegepast\n\nVerslempte löss in Zuid-Limburg. Een goede pH en voldoende aanvoer van organisch materiaal kunnen dit voorkomen.\n\nOndergeploegde koolstofrijke maisresten zijn op deze organische stofarme löss na een jaar nog niet verteerd. Waar veel koolstof is moeten ook stikstofrijke organische verbindingen uit bijvoorbeeld mest of groenbemesters zijn. \n\nTarwe met oppervlakkig ingewerkte gewasresten voorkomen verslemping.\n\nMontferland. Dichtgereden laag onder de bouwvoor belemmert afvoer van water. Stimuleren van regenwormen is nu belangrijk.\n\nMontferland. Losmaken van de laag onder de bouwvoor. Dit alleen doen na een beoordeling van een profielkuil\n\nOp 25 cm wormgangen. Bij meer dan 4 wormgangen per 400 cm2 niet woelen want dan verdwijnen deze gangen en wordt de grond juist meer verdicht (Montferland).\n\nVerslemping na jarenlange teelt van mais en bemesting van drijfmest. Mais en drijfmest kunnen geen vruchtbare bodem onderhouden (Montferland).\n\nBij een slechte structuur is het niet mogelijk een mooi zaaibed te krijgen (Montferland).\n\n4. Veenkoloniën\n\nBelangrijke aandachtspunten\nBodemprofiel: Organische stofgehalten zijn vaak wel redelijk, maar een zure zwarte smerende humussoort overheerst. Verteerbare organische stof aanvoeren. Geen groencompost, eventueel wel een rijkere GFT-compost. Groenbemesters na granen en andere gewassen waar mogelijk. Laag onder bouwvoor bij verdichting woelen en direct een diepwortelend gewas inzaaien. \nOntwatering: Bij natte omstandigheden draineren. Het gehele jaar geen grondwaterstanden binnen 50 cm. In de zomer indien mogelijk 80 cm onder maaiveld.\nBodemstructuur: Zoveel mogelijk granen en grassen. Niet te laat oogsten, vaste rijpaden. Indien mogelijk de grond in de winter bedekt houden. Groenbemestermengsels met makkelijk verteerbare plantenresten, bijvoorbeeld vlinderbloemigen. Ploegen met vorenpakkers.\nGroenbemesters: Waarschijnlijk is de veel geteelde bladrammenas niet de beste. Mengsels, zoals Betamax TR, moeten meer aandacht krijgen. Ook Tagetes kan van waarde zijn.\nPloeg, spitmachine of vaste tandcultivator. De ploeg wordt minder vaak gebruikt vanwege de kosten. Wat op langere termijn het beste is, is niet bekend. Op korte termijn is voor bodemstructuur, tegengaan slemp en zuustofgehalte de ploeg het beste.\nVaste rijpaden: doen.\nNiet kerende grondbewerking: Nog even wachten. Moet op deze grond eerst nog verder ontwikkeld worden. Grond gaat teveel dicht zitten. \nOntstaan Veenkoloniale gronden zijn zandgronden die ontstonden doordat het veen dat er op lag is afgegraven. Een restant van het veen werd door de bovengrond gemengd. Het veen werd gevormd in lagere gedeelten van een groot zandgebied van Noordwest Europa. Dit gebied lag in de ijstijden ingeklemd tussen grote ijsvlakten zonder vegetatie en de wind verspreidde zand in de vorm van een deken en heet daarom dekzand. Waar een beek of rivier het water niet kon afvoeren ontstond later veen.\n\n25.000 jaar geleden Omgeven door ijs (blauw) is er een groot gebied (geel) waar zandverstuivingen plaatsvonden. Dit zand ligt in Noord,- Oost- en Zuid-Nederalnd nog aan de oppervlakte. Elders is het bedekt met veen en klei. \n\nDe eerste vegetatie, ca. 8000 jaar geleden,  bestond uit pijpenstrootje en planten als veenmos, wollegras, dopheide en veenbies.\n\nDat er pijpenstrootje groeide weten we omdat de wortelgangen ervan nu nog steeds zichtbaar zijn.\n\nLater ontstond er dik pakket veen, wat werd afgegraven voor turfwinning \n\nDuizenden jaren oude wortelresten van pijpenstrootje in de ondergrond. Deze poriën worden nu weer gebruikt door landbouwgewassen. \nBodemprofiel Het bodemprofiel is eenvoudig van opbouw. Er is een donkere bovenlaag die meestal vrij plotseling overgaat in een humusarme zandondergrond. Soms is er nog een laag veen tussen beide aanwezig. De donkere bovengrond is ca. 40 cm dik. Dat is de dikte die bewerkt werd bij de ontginning. De bovengrond wisselt sterk in organische stofgehalte. Door lange periodes met gebruik van minerale mest, eerst vooral chilisalpeter, zijn de organische stofgehalten steeds lager geworden en is vooral de zwarte humus van het veen met ongunstige eigenschappen nog aanwezig. De ondergrond bevat vaak nog ingespoelde humus uit de “pijpenstrootje periode” van ca. 8000 jaar geleden en is daarom verdicht. \n\nSappemeer, Groningen\n\nDedemsvaart, Overijssel\n\nDe Peel, Noord-Brabant\n\nHoogveenrestant bij Coevorden\nLandschap Het veenkoloniale gebied was oorspronkelijk hoogveen en dit was het enige grote gebied in Nederland zonder bomen. Na ontginning kenmerken de veenkoloniale gebieden zich nog steeds door een grote openheid. Langs wegen zijn wel vaak bomen aangeplant, vaak eik. Hoogveen groeit boven het grondwater uit en is door het aanleggen van vaarten makkelijk te ontginnen. Een rechthoekig systeem van kleine naar steeds grotere watergangen is kenmerkend voor veenkoloniën. \n\nVeendam, Groningen\n\nSappemeer, Groningen, na tarwe\n\nDedemsvaart, Overijssel, aardappel\nLandbouw De bodemkwaliteit in de veenkoloniale gebieden staat al langere tijd onder druk. Veel geteelde gewassen als aardappel en suikerbiet kunnen geen voldoende hoog organische stofgehalte onderhouden. De eenzijdige humus uit het voormalige veen kan geen goede bodemstructuur en voldoende bodemleven onderhouden. Een overzicht van een aantal maatregelen voor behoud of verbetering van de bodemvruchtbaarheid.\n\nWat aandacht nodig heeft: 1. Slechte bodemstructuur. Laag organische stofgehalte en weinig bodemleven bouwvoor. Hier bij Hijken, lelieteelt met verdichte bouwvoor.\n\nWat aandacht nodig heeft: 2. Verdichte ondergrond in de Peel.\n\nWat aandacht nodig heeft: 3. Verstuiving\n\nBij Bareveld in Groningen staat een monument ter ere van Klaas de Vrieze, de voorlichter die in de 19e eeuw chilisalpeter propageerde. Onderschrift: Hij wees de landbouw nieuwe wegen, den boer tot heil het land ten zegen. Later bleek de chilisalpeter de belangrijkste factor in de verarming van de veenkoloniale gronden.\n\nWoelen van de ondergrond. Altijd alleen na een profielbeoordeling en altijd laten volgen door een diep wortelend gewas. Bijvoorbeeld graan, bladrammenas of rode klaver in grasmengsel.\n\nAanleg drainage. Een goede ontwatering is een voorwaarde voor een vruchtbare bodem. Grondwaterstand in het voorjaar \n\nGroenbemesters waar mogelijk. Bladrammenas, beworteling van de bodem valt tegen. Japanse Haver heeft een intensieve beworteling. Mengsels zijn nog ontwikkeling.\n\nEenzijdige zwarte smerende humus aanvullen met bodemleven voedende organische stof. Dierlijke mest, vooral vaste mest en GFT-compost zijn mogelijkheden, geen groencompost. Aandacht voor organische stof leverende gewassen.\n\nHoofdgrondbewerking. Spitten (foto) en vaste tand cultivator zijn nu populair. Of op lange termijn ploegen toch beter is, is nu nog onduidelijk. \n\n\n5. Bodemopbouw na de bruinkoolwinning Rekultivierung bij de bruinkoolgroevenVoorbeeld van een geïntegreerde meerjarige aanpak\n\nBelangrijke aandachtspunten\nEen arme grond vruchtbaar maken\nGestart wordt met gewassen die geen hoge eisen aan bodemstructuur en voedingsstoffenvoorziening stellen. De telen gewassen moeten:\n-diep wortelen\n-veel gewasresten en wortels achterlaten\n-stikstof binden\nDe nadruk ligt op luzerne, luzerne/grasmengsel, veldbonen, honingklaver, wintergranen en na enige jaren mais na een vlinderbloemige.\nWat kunnen we leren van het opnieuw in cultuur brengen van voormalige bruinkoolgroeven?Hoe kun je arme gronden vruchtbaar maken. Vlak over de grens in Duitsland liggen interessante voorbeelden. De bovenlaag van dichtgestorte bruinkoolmijnen worden volgens een strak plan vruchtbaar gemaakt. Eigenlijk had er bij de gronden van de Flevopolders en de heideontginningsgronden ook zo’n plan moeten zijn. Bij de Flevopolders is daar ook wel aan gewerkt, maar toen de Rijksdienst IJsselmeerpolders opgeheven werd verdween alle beleid en alle kennis. Luzerneplanten in bermen van wegen herinneren nog aan de aanpak.In het volgende een korte beschrijving.\n\nVolstorten van de diepe bruinkoolgroeven\n\nBeschrijving van de bij Jänswalde toegepaste methode. (Haubold, Schwarzenberg, 2009) De methode van Rekultivierung berust op ruim 100 jaar ervaring. Voor de bovenlaag wordt gebruik gemaakt van löss, rivierklei of mergelleem. Wanneer het vochtgehalte bij veldcapaciteit (24 uur na intensieve regen) meer dan 10 vol.% wordt een 1 meter dikke laag aangebracht. Is dit minder dan 10 vol.% dan wordt een laag dikker dan 1,20 m aangebracht. Het doel van de maatregelen is om in de laag 0-30 cm in 10 tot 14 jaar tot een totaal koolstofgehalte van 1 tot 1,5% te komen. Gewasresten, vaste mest en compost moeten hiervoor zorgen.Er wordt een ploegdiepte van 20 tot 30 cm aangehouden en eenmaal in de vruchtopvolging wordt gewoeld tot 40 tot 50 cm.  Gestart wordt met gewassen die geen hoge eisen aan bodemstructuur en voedingsstoffenvoorziening stellen. De telen gewassen moeten:-diep wortelen-veel gewasresten en wortels achterlaten-stikstof bindenDe nadruk ligt op luzerne, luzerne/grasmengsel, veldbonen, honingklaver, wintergranen en na enige jaren mais na een vlinderbloemige.Meerjarige luzerne moet 40 tot 50% en graan 25 tot 35% van de gewassen innemen. De bemesting is de eerste jaren hoger dan de onttrekking. Na verloop van jaren kan de gewaskeuze ruimer worden. Na 60 tot 80 jaar heeft de bodem een bevredigende kwaliteit bereikt.  \n\nJülich, de elektriciteitscentrale, een kluit met mooie structuur en een grauwe worm.\n\nkluit met mooie structuur\n\nEen grauwe worm.\n\n6. Zware kalkloze klei\n\nBelangrijke aandachtspunten\nGoede ontwatering.\nZo min mogelijk herinzaai.\npH voldoende hoog.\nGrasklaver en geen gras.\nMest niet bovengronds uitrijden.\nBeweiden in plaats van maaien.\nBeperk werktuiggewicht, lage bandenspanning.\nHoud fosfaatbemestingstoestand voldoende.\nBevorder regenwormen. \nKies grassoorten en -rassen met een diepe en intensieve beworteling\nGerst meezaaien bij herinzaai.\nGebruik een snelgroeiend / diepwortelend gewas als dekvrucht bij\nherinzaai.\nSikstofbemesting beperken.\nUitstel van stikstofgift na maaien.\nStikstofgift toediening onder het maaiveld, niet oppervlakkig.\nMaai minder frequent.\nBeregen minder frequent.\nVoorkom droogtestress.\nZie ook: Goud van Oud Grasland. Louis Bolk Instituut 2016-011 LbD\nOntstaanDoor stijgen van de zeespiegel en dalen van de landoppervlakte is er vooral tussen 250 en 600 na Chr. veel zware klei afgezet. Dat gebeurde in rietmoerassen en elzen- en wilgenbossen. Wanneer de klei afgezet werd in brak water met riet kreeg de klei ongunstige eigenschappen. Ze wordt knipklei genoemd.\n\nIn een dergelijke vegetatie (riet en elzen, hier in de westelijke Betuwe) is de zware klei afgezet\nZware klei kan alleen bezinken als het water vrijwel stil staat en dat kan alleen bij een dichte vegetatie. Die dichte vegetatie geeft veel zure stoffen en die lossen de kalk op. Zware klei is daarom altijd zuur.BodemprofielZware kleigronden drogen in de zomer uit en er vormen zich dan scheuren. Door de scheuren kunnen wortels naar beneden. Er kunnen evenwel ook kluiten in de scheuren vallen. Wanneer in herfst en winter de grond weer nat wordt zwellen de scheuren weer dicht, maar als er kluiten in gevallen zijn is er niet genoeg ruimte en wordt de grond zeer dicht. Een diepe beworteling is belangrijk voor de vochtvoorziening. Via de gangen van diepgravende regenwormen kunnen wortels naar beneden groeien. Er is dan meer vocht voor het gewas beschikbaar. \n\nMooie dikke zode bij gras op zware klei bij Wirdum in Groningen. Ook de laag hieronder is, hoewel niet humusrijk, nog relatief goed doorwortelbaar.\n\nZware komklei in de Betuwe. Bovenin een goede structuur, Daaronder grote prismatische structuren. De twee donkere lagen zijn gevormd in een periode met dichtere vegetatie en zijn humusrijker\n\nZware klei onder gras in de Betuwe. \n\nOnderin  is de Betuwse klei verdicht en blauwe kleuren door de aanwezigheid van ijzer en wat organische stof.\n\nZware klei bij Easterein in Friesland. De zware kleigronden in Groningen en Friesland horen tot de zwaarste van Nederland.\n\nWormgangen zijn steeds belangrijk voor de beworteling van diepere lagen. Hier bij Burgwerd in Friesland.\n\nDe grauwe worm A. Caliginosa aan het werk bij Wiuwert in Friesland.\n\nIn oude wormgangen bevindt zich vaak humus en er vormt zich daar dan een minibodem (Baaium Friesland).\n\nDankzij de wormgang kan gras hier diep wortelen (Rasquert, Groningen).\n\nOok hier alleen diepe beworteling op 20 cm diepte dankzij wormgangen (Wirdum, Groningen).\nLandschapOp zware klei is door de moeilijke bewerkbaarheid meestal alleen maar gras te telen. Er wordt beperkt akkerbouw bedreven. Omdat snijmais zo goed in het voederrantsoen past wordt dit ook wel geteeld, maar met sterk wisselend resultaat. De open vlakte van het landbouwgebied wordt hier en daar onderbroken door populieren- of wilgenteelt, oude eendenkooien en natuurgebieden. \n\nZware klei (knipklei) bij Ee in Friesland\n\nGras op zware klei met op de achtergrond de toren van Middelburg op Walcheren.\n\nKomklei bij Culemborg in de Betuwe\n\nKomklei bij Culemborg in de Betuwe\nLandbouw Zware kleigronden vergen veel aandacht. Gaat er iets mis dan is dat niet snel te herstellen. Een goede ontwatering is belangrijk (greppels, drains). Berijden onder natte omstandigheden moet zo veel mogelijk vermeden worden. Verzorg de regenwormen (Vlinderbloemigen in het grasmengsel, koeien in de wei, goede zuurgraad,) en de rest van het bodemleven. Beperk opnieuw inzaaien. \n\nZware klei met een mooie 6 cm dikke zode bij Garrelsweer in Groningen. Daaronder is de grond wat dichter, maar er zijn veel wormgangen waardoor de wortels naar beneden kunnen. Niet scheuren en niet opnieuw inzaaien tenzij dat vanwege een slechte grasmat dringend nodig is. \n\nDit grasland bij Wirdum in Groningen is 6 jaar geleden geploegd en niet goed verzorgd. De zode is dun en daaronder is beworteling niet goed mogelijk.\n\nKnipklei bij Wiuwert in Friesland. Een mooie goed doorwortelde zode op een verdichte ondergrond\n\nProefje met stikstofbemesting op bodem met slechte structuur, 6 jaar na ploegen, bij  Wirdum. De reactie op bemesting is extreem groot. De bodem zelf kan bijna niks. Op de voorgrond geen stikstof (N) bemesting, daarachter 150 kg N per ha en daarachter 300 kg N per ha. \n\nKnipklei bij Wiuwert in Friesland. Een mooie goed doorwortelde zode op een verdichte ondergrond.\n\nDe zode is wel mooi bij deze knipklei bij Wiuwert, maar daaronder weinig bewortelingsmogelijkheden. Dat is gebruikelijk op knipkleigronden.\n\nExtreme verdichting tussen 20 en 30 cm. Knipkleigronden zijn afgezet in een brak rietmoeras en de vele magnesium uit het zeewater maakt de bodem onhandelbaar.\n\nGreppels zijn de basis voor de ontwatering op knipkleigronden. Voor een efficiënt gebruik worden veel knipkleigronden toch geëgaliseerd, geploegd, gedraineerd en opnieuw ingezaaid. \n\nKlaver in het gras lukt meer in deze oude zode. Scheuren en opnieuw inzaaien lijkt de enige o0plossing.\n\nNa scheuren is de bodemstructuur sterk verslechterd en het organische stofgehalte lager geworden. Klaver groeit er nu evenwel prima en regenwormen zijn dol op de klaverwortels.\n\nLinks een niet gescheurde bodem. Rechts een bodem na scheuren. Bij de rechter bodem een dichte structuur, maar volop klavergroei en regenwormen.\n\nDichte structuur na scheuren. Wel klaverwortels met wortelknolletjes.\n\nAls het enigszins kan gras op zware klei niet scheuren. Moet het toch dan rode klaver meezaaien. Deze heeft krachtige wortels die diep de grond in gaan.\n\nEen goede ontwatering is essentieel. Hier een slecht ontwaterde grond.\n\nHet bodemprofiel bij deze slecht ontwaterde grond. Dichte structuur, weinig wortels.\n\nEen goed ontwaterde grond in de Betuwe\n\nDe bodem van de goed ontwaterde grond. Goede structuur, goede beworteling en bodemleven (o.a. regenwormen).\n\nGeploegde komklei in de herfst in de Betuwe\n\nDezelfde plek in het vroege voorjaar na een winter met stevige vorst. Wordt deze bovenlaag goed droog dan kan de grond bewerkt worden en, zoals hier, mais met succes gezaaid worden. Vaak gaat het toch mis.\n\n7. Beekdalen\n\nBelangrijke aandachtspunten\nVoor de zandgronden uit de beekdalen gelden dezelfde aandachtspunten als die voor heideontginningsgronden. Er zijn wel verschillen:\n-Ondergrond moet voor wortels bereikbaar blijven. Beslist niet woelen wanneer de diepere lagen redelijk doorwortelbaar zijn.\n-Bij lemig zand is de grond zeer gevoelig voor verdichten onder natte omstandigheden.\n-Vaak zijn ze ijzerrijk en vastlegging van fosfaat kan optreden.\nOntstaan Bij de bodems van de beekdalen is er altijd een beek of een kleine rivier in de buurt. Het materiaal is dekzand uit de ijstijden of zand dat door de beek zelf is afgezet. Wanneer het zand door de beek is afgezet zijn er vaak ook lemige lagen. Soms is het puur leem (kleihoudend materiaal). Uit de hoger gelegen omgeving is ijzerhoudend water aangevoerd dat in het beekdal met lucht in aanraking kwam en rode roest vormde. \n\nHet Anreeperdiep bij Assen met een beekdal van enkele honderden meters breed.\n\nVanaf een wat hoger gelegen rug met jong dekzand uitzicht op het zeer vlak geleden oude dekzand bij Leusden\nBodemprofiel De opbouw van de bodem van een beekdalgrond is vaal heel eenvoudig. Een humushoudende, vaak humusrijke bovenlaag op een humusarme laag, die meer of minder ijzerhoudend kan zijn, wat te zien is aan de roestvlekken. \n\nZeer ijzerrijke beekdalgrond langs de Overijsselse Vecht. \n\nTuinbouw bij Nieuw Leusen in Overijssel.\n\nBeekdalgrond Oost-Veluwe. De grondwaterstanden wisselen door het jaar heen tussen de bovenste en de diepste roestvlekken. \n\nNoord-Limburg. De ijzerrijke laag onder de bouwvoor is vaak enigszins doorwortelbaar, maar hier niet en volledig verdicht.\nLandschap Het gebied van de beekdalgronden is vlak. Grasland overheerst, maar bij een goede ontwatering is er ook wel tuinbouw, akkerbouw. Zelden fruitteelt. Wanneer in de verte een berken of eiken zichtbaar zijn dan is daar het beekdal geëindigd en is daar meestal het oorspronkelijke heidegebied.  \n\nBeekdal bij Winterswijk\n\nHet Anreeperdiep bij Assen \n\nHet Taarlosche diep bij Assen\n\nDe Gelderse Vallei bij Leusden\nLandbouw De bodems in de beekdalen zijn vaak wat lemig en rijk aan organische stof. De organische stof is vaak wat smerend. Verder kunnen de grondwaterstanden vrij hoog zijn. Grasland is om deze redenen de belangrijkste gebruiksvorm. Bij een goede ontwatering zijn er veel ruimere gebruiksmogelijkheden.  \n\nGelderse Vallei. Door ontwateringsproblemen opnieuw ingezaaid, maar nu gaat het alweer mis door een verdichte laag op 20 cm diepte. Oplossing: onder droge omstandigheden woelen en een diepwortelend gewas inzaaien, bijvoorbeeld een grasmengsel met rode klaver.\n\nOok hier in West-Brabant geen goede voorbereiding van de herinzaai. Perceel was jarenlang huurland en bodemverzorging had geen aandacht.\n\nIJhorst op de grens van Drenthe en Overijssel. Grondwater in het voorjaar op 60 cm. Zo hoort dat. \n\n8. Heideontginningen\n\nBelangrijke aandachtspunten\nGras\n-Zorg voor een goede ontwatering\n-Zorg voor een goede pH-waarde (pH CaCl2 5,2-5,5)\n-Voorkom bodemverdichting (niet te vroeg het land op, bandenspanning, sleepslangen, goede afspraken met loonwerker.\n-Beperk herinzaai van blijvend gras,\nMais\n-Experimenteer met diepwortelende groenbemesters.\n-Bij verdichte grond werkt rijenbemesting. Bij niet verdichte grond remt rijenbemesting de beworteling en daarmee een efficiënte opname van voedingsstoffen.\n-Wissel mais af met gras en probeer ook een sorghum.\n-Kies een vroeg afrijpend maisras.\n-Zaai gras in, in een kniehoog maisgewas.\nOntstaan Tussen 13.000 en 30.000 jaar geleden was het zeer koud en droog en trad op grote schaal verstuiving op en werd fijn zand als een deken met weinig reliëf over een groot deel van Nederland afgezet (oud dekzand). Tussen 10.000 en 13.000 jaar geleden vond langs beken en rivieren opnieuw verstuiving op met meer reliëf (jong dekzand). Op beide afzettingen ontwikkelde zich later een arm bos of natte en droge heide. Die heide is in de vorige eeuw veel omgezet in landbouwgrond.  \n\nHet gele gebied, 20.000 jaar gelden, was voor een deel omgeven door ijs en daardoor koud en droog en verstuiving van zand trad op grote schaal op. \nBodemprofielOp heidevelden of gebieden met heide, eik en berk vormt zich zure humus die uitspoelt en tussen 10 en 50 cm inspoelt. Deze zure humus loogt de bovenlaag uit. Het zand dat geel was verliest het gele ijzerhuidje en wordt wit. Dit heet podzolvorming. Droge en natte heide komen voor. \n\nBodemprofiel onder droge heide. Na duizenden jaren zijn zwarte inspoelingslagen gevormd die de grond verdicht heeft\n\nEen egale bruine inspoelingslaag vormt zich onder natte heide. Deze laag is wat minder verdicht dan de inspoelingslaag onder droge heide\n\nEen bruine inspoelingslaag treffen we aan waar een wat rijker bos groeide.\n\nWortelresten van pijpenstrootje zijn vaak te vinden op gronden waar een natte heidevegetatie was\n\nDe organische stof kan bruin zijn op wat rijkere gronden met bos (links), of zwart op gronden met droge of natte heide (rechts).\nLandschap Op de droge heideontginningen treffen we bijna altijd plaatselijk nog wat berken aan.  \n\nDroge heideontginning in Drenthe\n\nBerken langs de weg in de Achterhoek. Hier was ooit droge heide.\n\nPreiteelt op een ontgonnen droge heide bij Grubbenvorst in Noord-Limburg.  \n\nLandschap van een natte heideontginning in de Gelderse Vallei. OP natte heidevelden stonden geen bomen en treffen we nu ook geen berken meer aan. Het landschap heeft vaak een meer open karakter.\nLandbouw Centraal bij het bodembeheer op de heideontginningsgronden moet staan de voldoende aanvoer van verteerbare organische stof en het in stand houden of verkrijgen van een goede doorworteling van de ondergrond tot 40 à 50 cm diepte. Daarnaast zijn belangrijk een goede ontwatering, zoveel mogelijk bodembedekking. Voor niet kerende grondbewerking (NKG) zijn de mogelijkheden vanwege bodemverdichting beperkt.\n\nTuinbouw in Oost-Brabant. Water op het land door verdichte laag onder de bouwvoor.\n\nMaisteelt in Oost-Brabant. Mais kan hier maar een klein deel van de bovengrond doorwortelen. Ieder jaar mais en alleen drijfmest als bemesting kunnen geen vruchtbare grond onderhouden\n\nAardbeienteelt West-Brabant, Ook hier een verdichte laag onder bouwvoor en onvoldoende afvoer van water.\n\nGemengd bedrijf in de Achterhoek. De verdichte inspoelingslaag wordt door regenwormen losgemaakt. Teelt van grasklaver en vaste rundermest geeft voldoende eten voor de wormen.\n\nDecennialang mais met drijfmest. De overmaat aan stikstof leidt tot een tekort aan koolstof voor het bodemleven. De humus die de zanddeeltjes verbond is afgebroken.\n\nRegenwormgangen en wortels in een verdichte grond\n\nGrasland Overijssel. Een omgekeerde kluit laat zien hoeveel wortels er zijn. Per 400 cm2 moeten er op 20 cm diepte 100 graswortels zijn. In een kluit van 20x20x20 cm moeten 80 regenwormen zitten. \n\n9. Oude akkers (Enkeerdgronden)\n\nBelangrijke aandachtspunten\nDe aandachtspunten op oude akkers zijn vergelijkbaar met die op de heideontginningsgronden. (zie boven). Belangrijk is om de grote verschillen tussen percelen goed in de gaten te houden. Is de beworteling diep, dan niet woelen. Zijn er voldoende verticale wormgangen tot ca 50 cm dan ook niet woelen. \nOntstaan In het zandgebied van Noord- Midden- en Zuid-Nederland liggen verspreid oude akkers die vaak al meer dan 1000 jaar oud zijn. Door aanvoer van zandhoudend materiaal van de heide, bos of beekdal zijn ze opgehoogd. Gemiddeld zo’n 1 mm per jaar. Ze liggen vaak wat hoger in het landschap. Enerzijds omdat ze op wat hogere plaatsen zijn aangelegd, anderzijds omdat ze zijn opgehoogd.\n\nGebied met oude akkers (enkeerdgronden) in NW-Europa\n\nPlaggensteken bij Dalfsen begin 19e eeuw\nBodemprofiel Het bodemprofiel van de oude akkers is zeer uiteenlopend en specifieke richtlijnen voor bodembeheer zijn daarom eigenlijk niet te geven. Twee voorbeelden:\n\nOude akker opgehoogd met grond van de heide met veel zwarte heidehumus. \n\nOude akker opgehoogd met grond uit een lemig beekdal met bruine organische stof.\nLandschap\n\nOude akker in Overijssel aan de rand van een beekdal. Duidelijk is te zien dat de akker aanzienlijk hoger ligt dan de omgeving. \nLandbouwOude akkers met zwarte humus kunnen een sterk verdichte laag onder de bouwvoor hebben en zijn dan vergelijkbaar met heideontginningsgronden. Is de organische stof afkomstig uit een bos of beekdal dan is de humus bruiner en veel makkelijker te bewerken. Komt er via het beekdal ook nog wat leem bij dan kunnen het zeer mooie diep doorwortelbare gronden zijn.De oude akkers met zwarte humus neigen sterk tot verdichting en woelen tot bijvoorbeeld 60 cm diepte kan periodiek nodig zijn. Vooral op deze gronden is aanvoer van een wat rijkere organische van belang. Dir kan van gewassen komen, bijvoorbeeld van gras/klaver. Verder van groenbemesters. Inzaai van wat rijkere groenbemestermengsels onder of na mais is van belang. Indien verkrojgbaar is stalmest van veel waarde op deze gronden.\n\n10. Veengronden\n\nBelangrijke aandachtspunten\n-Streven naar goede bodemkwaliteit en beperking van verdwijnen van het veen zijn tegenstrijdige doelen. Met de mate van ontwatering is te sturen richting het een of het ander.\n-Verteerbare vaste mest is de sleutel voor bodemkwaliteit. Dat blijkt uit eeuwenlange ervaring. Zoek een mestsoort die eigenschappen heeft vergelijkbaar met de vroegere toemaak (mengsel van mest, slootbagger en stadsafval).\n-Kies bij beweiden percelen die dat kunnen verdragen\n-Kies voor juist tijdstip berijden met lage bandenspanning.\n-Overweeg onderwaterdrains.\nOntstaan Veengronden zijn er al heel lang in Nederland. Zo’n 6000 jaar geleden begon de veenvorming in verschillende delen van Nederland. Veel veen is door de oprukkende zee weer weggeslagen, door klei bedekt of afgegraven. Er zijn meerdere soorten veen: veenmosveen, zeggeveen, elzenbroekbosveen en rietveen.\n\nVeenmosveen. Het water werd alleen via de regen aangevoerd.\n\nBosveen. Rivier- of zeewater stroomde periodiek het veen in en zette wat klei af.\n\nZeggeveen. Ook wat rijker grondwater, naast regenwater bepaalde de vegetatie. \n\nDe verspreiding van de verschillende veensoorten in Nederland. Veenmosveen overheerste, maar dit veen is ook het meeste weer verdwenen.\n\nIn het bruine gedeelte is nu nog veen. Oorspronkelijk waren grote delen van West- en Oost-Nederland met veen bedekt.\nBodemprofiel Globaal zijn bij veengronden drie lagen te onderscheiden. Bovenin kan lucht in het veen komen en breekt het bodemleven het veen af en zijn plantenresten niet meer te herkennen. Meer naar beneden is er na de vorming weinig verandert en zijn afzonderlijke plantenresten nog goed herkenbaar. Dan is er een meer of minder dikke overgangslaag. Hierin kunnen planten vaak wel wortelen.\n\nLinks, onderin, slap veen met zichtbare plantenresten.\nMidden, plantenresten deels verteerd en wat steviger materiaal\nRechts, geen plantenresten meer zichtbaar en stevig materiaal \n\nBosveen met plantenresten nog duidelijk zichtbaar op 80 tot 90 cm diepte bij Stolwijk in Zuid-Holland.\n\nDeels verteerd veen op 80-90 cm. Een enkele graswortel kan hier al in groeien. Zegveld, Zuid-Holland\n\nVeen met volop plantenresten op 75-85 cm diepte. Kwadijk, Noord-Holland.\n\nKuil in een veengrond bij Purmerend, Noord-Holland. Bovenin goed verteerd veen met wat zand dat is toegevoegd om de draagkracht te verbeteren. Daaronder zwart, deels verteerd veen. Hieronder bruin veen, waar nog nooit lucht bij is gekomen. Helemaal onderin zeeklei.\n\nBosveenprofiel met houtresten\n\nEen eigenaardig verschijnsel dat veel voorkomt. Bij regen wordt de onderlaag niet nat, alleen de bovenlaag. Stimulering van het bodemleven kan ook de onderlaag weer bij de bodemprocessen \n\nVeen onderin het profiel kan zeer slap zijn en is makkelijk door de vingers te knijpen. Ongerijpt heet dat.\nLandschap Grasland is het belangrijkste bodemgebruik en dat geeft een zeer open landschap. Die openheid wordt extra versterkt doordat er geen afrastering langs de sloten aanwezig is. Bij bosveen staan er nog wel eens elzen langs de sloten. Hier en daar zijn er natuurgebieden of resten van afgegraven veen en wordt de openheid wat gebroken. \n\nPurmerend, Noord-Holland.\n\nVinkeveen, Zuid-Holland\n\nZegveld, Zuid-Holland\n\nWestbroek, Utrecht\nLandbouw Voor een goede bodemkwaliteit is een goede ontwatering belangrijk, maar dan verdwijnt het veen. Onderwaterdrainage is in ontwikkeling. In de zomer water aanvoeren via de drains kan de mineralisatie van het veen beperken. Alleen met kunstmest bemesten verlaagt de bodemkwaliteit. Eeuwenlange ervaring wijst op het belang van vaste organische mest en compost. Andere maatregelen voor een goede bodemkwaliteit zijn een te lage pH voorkomen, regenwormen stimuleren, diepwortelende grassoorten gebruiken, koeien in de wei, geen zware stikstofbemesting en vooral berijden op het juiste tijdstip\n\nEen mooie goed doorwortelbare bovengrond\n\nNa 8 cm diepte sterk verdichte grond\n\nToemaak een mengsel van stalmest, slootbagger en compost uit de stad. Dit onder de huidige omstandigheden zo veel mogelijk benaderen is een mooi doel bij de mestkeuze.\n\nScherven en resten van stenen pijpjes. Hier is stadsafval gebruikt.  \n\nMaisteelt op veen langs de A12 bij Nieuwerbrug. Zo verniel je de bodemstrctuur\n\nJan Duindam (Delfgauw) maakt mestcompost van stalmest en slootbagger\n\nOnderwaterdrainage met een hoog slootpeil in Zuid-Holland\n\n11. Rivierklei\n\nBelangrijke aandachtspunten\n-Wortels moeten tot ca 40 cm diepte kunnen groeien. Let hierop bij aanplant van fruit.\n-Zorg voor goede ontwatering en goede zuurgraad.\n-Stimuleer regenwormen: Klavers in grasstrook, dierlijke mest.\n-Zaai mengsel in grasstrook ook met diepwortelende gewassen.\nOntstaan Bij rivierklei hebben we te maken met hoger gelegen stroomruggen en lager gelegen kommen.De kommen zijn zware kalkloze kleigronden en worden bij -Kalkloze klei- behandelt, De stroomruggen zijn meestal minder zwaar en vaak kalkhoudend. Ze komen voor in Gelderland en Utrecht. Rond 1200 na Chr. zijn de rivieren bedijkt en de afzettingen die nu aan de oppervlakte liggen zijn meest ouder dan 1200, maar jonger dan 2000 jaar.Naar beneden worden de gronden zandiger. De gronden zijn bruin door het vele ijzer. \n\nZo moet de oever van de Rijn er in het verleden ongeveer uitgezien hebben. Wilgen overheersen. (Oude rijnarm bij Rijswijk, Gld). Doordat er direct bij de rivier een zwaar bos stond kon klei dicht bij de rivier in rustig water bezinken. \nBodemprofielSommige gronden waren al in de Romeinse tijd voor landbouw in gebruik. Daarna door natte omstandigheden tijdelijk verlaten, maar na ca. 1200 weer in gebruik voor akkerbouw, gras of fruitteelt. Door de lange cultuur zijn zeer mooie diep gehomogeniseerde gronden ontstaan.\n\nGangen van regenwormen, De wormen zoeken ’s nachts eten aan de oppervlakte.\n\nProfiel bij Tiel. Humusrijk, diep doorwortelbaar, een van de mooiste bodems ter wereld.\n\nWat lager gelegen grond bij Ingen in de Betuwe. Tot ruim 30 cm diepte goed doorwortelbaar en humushoudend. Daaronder kalkloos en verdicht.\nLandschap\n\nFruitteelt was en is een belangrijk gebruikstype. Hier bij Zoelen.\n\nKerk-Avezaath\n\nHoogstamboomgaard ten zuidoosten van de stad Utrecht (Rijnauwen).\n\nWeg bij Hemmen\nLandbouw  De wat hogere gronden in het rivierkleigebied, vooral als ze kalkhoudend zijn, kennen geen eenzijdigheden waar direct aan gewerkt moet worden. Het gaat in de eerste plaats om goed bodembeheer: voldoende aanvoer van organische stof, goede verhouding stikstofrijke en koolstofrijke organische stofbronnen, bodemverdichting voorkomen, enz. In het volgende enkele voorbeelden.\n\nRegenwormen en compost maken een verdichte kluit bij Randwijk \n\nErichem. Rode klaver laat zien hoe een verdichte grond langs de kluiten toch beworteld kan worden. Bij inzaai van gras rode klaver meezaaien. Rassen die begrazing en maaien kunnen overleven komen langzamerhand beschikbaar.\n\nVeel gronden danken hun goede kwaliteit aan eeuwenlange fruitteelt. Stikstof via mest en klaver in het gras en koolstof via blad, takken, fruit en gras zijn de ideale voorwaarden voor een vruchtbare bodem.\n\n12. Duin- en zeezand (bollenteelt)\n\nBelangrijke aandachtspunten\n-Streef naar een organische stofgehalte van 1,2% of wat hoger.\n-GFT-compost is beter dan groencompost. Stalmest nog weer beter.\n-De beworteling moet tot ca 40 cm kunnen plaatsvinden.\nOntstaanDe jonge duinen bij de zee zijn vanaf 1100 na Chr. ontstaan. Daarachter liggen oudere afzettingen. Dit zijn oude strandwallen die vanaf 7000 voor Chr. zijn ontstaan als afzetting van de zee. Ze zijn deels verstoven. In het noorden van Noord-Holland ligt een grotere oppervlakte zeezanden. De duinen boven Bergen zijn kalkloos, evenals een deel van de zeezanden. \n\nUitzicht bij Callantsoog in de kop van Noord-Holland. Blik op zeezandafzettingen vanuit de kalkloze jonge duinen.\nBodemprofielDe duinen en zeezandgronden zijn jong, maar er verandert niet zoveel als ze kalkrijk zijn. Bij de oudere binnenduinen is de kalk deels weg en vormt zich humus en kan een zwaar bos zich ontwikkelen. Wanneer alle kalk weg is wordt de grond zuur, verdwijnt het bodemleven en verdicht de grond.\n\nKalkrijke grond in Voorne’s duin. Bovenin al wat organische stof, maar humusopbouw staat hier aan het begin.\n\nZeezandgrond bij Callantsoog. Sterk verdichte bodem.\nLandschapDe duinen zijn zeer divers, maar de zandgronden daarachter zijn intensief in gebruik. Grasland en bollenteelt zijn belangrijke gebruiksvormen.\n\nHet gebied van de zeezanden in de kop van Noord-Holland.\n\nBollenteelt bij Petten in Noord-Holland\n\nKasteel Brederode bij Santpoort onder Haarlem\n\nBollenteelt bij Hillegom\nLandbouwTen dele liggen de duin- en zeezandgronden onder gras. De aanvoer van organische stof is dan ruim. Bij bollenteelt vergt de bodem constant aandacht. Aanvoer organische stof, ontwatering, groenbemesters, bodembewerking en zorgvuldig berijden zijn belangrijk.  \n\nAanvoer organische stof via groencompost\n\nAanvoer organische stof via zelf  gemaakte compost\n\nAanvoer organische stof via GFT-compost\n\nDe bodemstructuur op de oude bollengronden in Zuid-Holland is vaak beter dan die op de nieuwe bollengronden in het noorden van Noord-Holland. Gebruik van stalmest in het verleden is een belangrijke oorzaak\n\nVerlaag de bandendruk om de bodemstructuur te sparen\n\nTeelt van gele mosterd voor tulp bij Callantsoog."
  },
  {
    "objectID": "janbokhorst/bodem-en-voedingsstoffen.html",
    "href": "janbokhorst/bodem-en-voedingsstoffen.html",
    "title": "Bodem en voedingsstoffen",
    "section": "",
    "text": "Een korte beschrijving van de belangrijkste voedingsstoffen voor de plant in de bodem.\nBodem en voedingsstoffen \nDe verschillende voedingsstoffen hebben steeds weer een heel ander gedrag in de bodem. Bij sommige (stikstof, fosfor, zwavel en veel sporenelementen) bepaalt het bodemleven sterk de beschikbaarheid. \nStikstof\nStikstof is in gesteenten maar zeer beperkt aanwezig, maar in de atmosfeer in grote hoeveelheden. Boven elke hectare bevindt zich 85000 ton stikstof. In een bodem met 25% lucht bevindt zich in de bovenste 50 cm 1250 kg stikstof per ha. Wil stikstof beschikbaar zijn voor plant en humus, dan moet het gebonden worden. Micro-organismen die in symbiose leven met planten zijn de belangrijkste bron van gebonden stikstof. De industriematige binding van stikstof bij de kunstmestfabricage komt op de tweede plaats.\nWanneer de plantenresten die stikstof bevatten in de bodem komen, worden ze omgezet en komt er in eerste instantie ammonium uit vrij (NH4+). Onder luchtarme omstandigheden en bij een pH boven 7 kan deze ammonium als ammoniak (NH3) weer de lucht in gaan. De ammonium wordt ook aan humus en klei geboden (geadsorbeerd). Onder zuurstofrijke omstandigheden wordt de ammonium omgezet in nitraat (NO3-). Deze nitraat kan door de plant opgenomen worden, maar kan ook uitspoelen. Verder kan deze nitraat onder luchtarme omstandigheden gereduceerd worden tot NO2- en N2O (lachgas). Dit lachgas kan naar de atmosfeer ontwijken. De stikstof die in de plantenresten achterblijft wordt geleidelijk omgezet in humus, waarin de stikstof in een stabiele vorm aanwezig is.\nDe stikstofhuishouding is gezien de vele vormen waarin deze voorkomt en de overgang van de ene vorm in de andere zeer ingewikkeld. Hoewel stikstof voor de plant zeer belangrijk is, is er in het verleden nooit een bodemanalyse geweest die de stikstofbemesting begeleidde. Bij een aantal intensieve teelten wordt de nitraatbepaling als indicatie voor bijbemesting gebruikt. Verder wordt het per bodemtype gecorrigeerde totaal gehalte aan stikstof gebruikt (NLV). De processen zijn echter zo ingewikkeld, dat dit slechts een zeer globale hulp is. Modellering van het bodemleven op het gebied van stikstofvrijmaking wordt ook toegepast. Hoewel ook dit globaal is, geeft het toch inzicht in de dynamiek. Het is vooral een hulpmiddel om processen op het spoor te komen die op een bepaald moment het belangrijkste zijn. Het model NDICEA (www.NDICEA.nl) is in Nederland het best uitgetest en meest gebruikt. Lees hier meer over stikstof.\nFosforPlanten kunnen fosfor opnemen, nadat dit vrijkomt uit organische en minerale verbindingen. Planten werken actief mee aan dit proces. Maar als fosfor vrijkomt in de bodem, dan wordt het vastgelegd aan voornamelijk calcium, ijzer en aluminium. Hierdoor is fosfor zeer weinig in de bodemoplossing aanwezig. Deze slechte oplosbaarheid bepaalt het hele beheer van fosfor.\nPlanten kunnen op vele manieren fosfor vrijmaken:\n-meer wortels vormen;-diepere wortels vormen;-stoffen (exudaten), die vaak zuur zijn, uitscheiden die fosfor vrijmaken;-enzymen uitscheiden (bijv. fytaat) die fosfor vrijmaken;-voeding uitscheiden voor micro-organismen om ze te stimuleren fosfor te vrijmaken;-een verbinding aangaan met schimmels die actief fosfor voor de plant opnemen (mycorrhiza).\nFosfor komt in verschillende vormen in de bodem voor:-gebonden (geadsorbeerd) aan positief geladen bodemdeeltjes (organische stof en kleideeltjes);-in de vorm van minerale verbindingen (aluminiumfosfaten, ijzerfosfaten en calciumfosfaten);-in de vorm van organische verbindingen (fosfaat mono-esters (vooral fytaat), di-esters en fosfonaten).\nDe verdeling van de verschillende fosfaatvormen in een grond kan gemeten worden met de methode van Chang en Jackson (1958).\nEr zijn veel verschillende analysemethoden om de voor de plant beschikbare bodemfosfor te meten. In de EU zijn er nu 27 in gebruik. Dat geeft al aan dat het moeilijk is om de fosforbeschikbaarheid middels een analyse te bepalen. Vaak wordt gekozen voor een combinatie van makkelijk en moeilijk te extraheren methodes. Veel gebruikte extractiemethoden voor beschikbaar bodemfosfor zijn P-PAE, Spurway-analyse, Pw, P-Olsen en P-Al. Het probleem met de beoordeling van de resultaten van het gebruik van deze extractiemethoden is dat ze allen worden uitgevoerd aan de gehele bodem. Ze houden geen rekening met beworteling, bodemcompactie of mineralisatie uit organisch fosfor en met de vele andere methoden van de plant om fosfor op te nemen. De grond bijvoorbeeld een uur schudden met een zoutextract kan nooit datgene nabootsen wat zich gedurende een heel groeiseizoen in de bodem afspeelt aan chemische en biologische processen. Verder speelt ook een rol dat alleen de fosfor binnen 1 tot 2 mm van de actieve wortel beschikbaar is. De bodemanalyse analyseert alle grond, maar dan weer niet de grond onder de bouwvoor en die kan ook een belangrijke rol in de fosforvoorziening innemen.\nGezien het gedrag van fosfor in de grond wordt al langer voor een combinatie van makkelijk en moeilijk extraheerbaar fosfor gekozen. De fruitteelt in Nederland gebruikt de combinatie Pw-getal en P-Al. Koch-Eurolab gebruikt ook al langer meerdere analysemethoden. Het Louis Bolk Instituut (later voortgezet door Gaia Bodemonderzoek) startte in 1981 met de combinatie van Pw-getal en P 8M HCl. Het Blgg gebruikt sinds enkele jaren de combinatie van P-CaCl2 en P-Al. Ook dit is een combinatie van een licht en een sterk extractiemiddel, maar P-CaCl2 extraheert maar zeer weinig fosfor en draagt maar beperkt bij aan inzicht in de fosforsituatie.KaliumKalium onderscheidt zich van stikstof en fosfor omdat het soms in aanzienlijke hoeveelheden in niet verweerde mineralen aanwezig is en ook omdat kalium niet in organisch gebonden vorm in de bodem voorkomt. Verder bindt kalium zich aan humus en klei op een wijze waarop uitwisseling met andere elementen mogelijk is. Zo is deze ‘geadsorbeerde’ kalium toch voor de plant beschikbaar. Deze mogelijkheid van adsorptie uit zich bijvoorbeeld in het volgende: wanneer er water door een grond zakt, spoelt er vrijwel geen kalium uit, maar wanneer er een zoutoplossing door de grond zakt, spoelt er wel kalium uit.Op jonge kalkrijke gronden bevindt kalium zich in veldspaten en glimmers (mica’s). Hieruit komt het door verwering vrij. Wanneer een duinzandgrond in de zon glinstert, dan bevat deze dus glimmers en ook verweerbare kalium. Met die verwering van mineralen moet rekening gehouden worden. Op de voormalige OBS-bedrijven in Nagele in de Noordoostpolder vond in de 80-er jaren van de vorige eeuw vergelijkend onderzoek plaats tussen een biologisch-dynamisch bedrijf en een gangbaar bedrijf. Op het biologisch-dynamische bedrijf was een duidelijk tekort aan kalium op de mineralenbalans, op het gangbare een overschot. Toch was het kaliumgehalte in de bodem (K-HCl) na verloop van jaren op beide bedrijven gelijk. Dit wijst op de rol van bodemleven bij de kaliumhuishouding. Ook een intensievere beworteling kan een rol spelen (Verma, 1963).\nHet naleverend vermogen van kalium is in te schatten door extractie met 8N HCl. Dit werd door het Louis Bolk Instituut en Gaia Bodemonderzoek altijd standaard gedaan en vele malen kon worden aangetoond dat de naleverbare kalium toenam na jarenlang gebruik van bijvoorbeeld stalmest. De ervaringen op proefboerderij OBS, op andere proefvelden en bij bedrijfsanalyses wijzen erop dat bodemleven, beworteling en kaliumbeschikbaarheid toch niet los van elkaar zijn te zien.\nHet spreekt voor zich dat op de oudere (dek)zandgronden nalevering van kalium geen rol speelt. De vaak eenzijdige koolstofrijke humus op deze gronden draagt weinig bij aan de levensprocessen in de bodem, maar bindt kalium wel sterk.\nZware kalkarme kleigronden fixeren toegediende kalium sterk. Praktijkervaringen wijzen erop dat een actieve levende bodem dit proces afremt, maar onderzoek in deze richting is niet bekend.MagnesiumMagnesium bindt zich aan humus en kleideeltjes in de grond. De hoeveelheid magnesium aan dit adsorptiecomplex wordt beïnvloed door calcium, kalium en waterstof. Verder speelt het vochtgehalte van de grond een rol. Onder natte omstandigheden gaat kalium meer in oplossing en bindt magnesium zich sterker aan humus en klei. Magnesiumgebrek komt daarom meer voor in natte zomers.Op zure grond wordt magnesium door waterstof van het adsorptiecomplex verdreven. Door te bekalken verdwijnt de waterstof en kan er meer magnesium gebonden worden en treedt minder snel magnesiumgebrek op.\nKopziekte komt bij rundvee voor als er teveel kalium in het voer zit. Deze ziekte treedt evenwel minder op bij een lage K/Mg verhouding in de grond. Magnesiumbemesting kan daardoor kopziekte beperken.\nTeveel magnesium aan het adsorptiecomplex geeft enerzijds een minder goede bodemstructuur omdat magnesium sterk water bindt, anderzijds remt veel magnesium de opname van calcium.\nCalciumCalciumgebrek kan sporadisch voorkomen bij landbouwgewassen, maar de invloed van calcium op de bodemstructuur is veel belangrijker om rekening mee te houden. Die invloed heeft meerdere kanten:\n1. Humus en klei zijn negatief geladen, stoten elkaar af en vertonen daarom weinig samenhang. Ook de kleideeltjes onderling stoten elkaar af. Calcium dat positief geladen is, vormt een brug en verbetert zo de samenhang en de structuur. Calcium doet dit beter dan andere positief geladen elementen.\n2.Calcium verdringt natrium van het adsorptiecomplex. Natrium bindt veel water en heeft een negatieve invloed op de structuur. Na verdringing door calcium spoelt natrium uit. De werking van calcium is het sterkst als calcium in de vorm van gips wordt gegeven. Gips is calciumsulfaat en de natrium spoelt als natriumsulfaat uit.\n3.Calcium, indien gegeven in de vorm van kalk, verhoogt de pH-waarde van de grond. Wanneer zo een neutrale grond wordt bereikt, verhoogt dit de activiteit van bacteriën sterker dan die van schimmels. Bacteriën vormen kitstoffen en bevorderen daarmee aggregaatvorming en daarmee de bodemstructuur.\n4. De neutrale grond die door kalk wordt veroorzaakt, stimuleert ook de stikstofbinding en daarmee de groei van niet-vlinderbloemigen. Zo neemt dus de aanvoer van organische stof en wortels toe, die een betere bodemstructuur geven en meer voer voor het bodemleven opleveren, wat ook weer bijdraagt aan de bodemstructuur.\nIJzerOnder luchtarme, gereduceerde omstandigheden wordt driewaardig ijzer omgezet in tweewaardig ijzer. Dit is beter oplosbaar en soms kan ijzervergiftiging optreden. Dit is evenwel zeldzaam. IJzergebrek komt vaker voor. Het kan optreden bij een hoge pH-waarde op kalkrijke gronden.\nMangaanOp zure gronden met een laag organischestofgehalte kan mangaanvergiftiging optreden. Op kalkrijke gronden met een hoog organischestofgehalte is mangaangebrek mogelijk. Bekalking kan mangaanvergiftiging voorkómen. Mangaangebrek moet anders worden aangepakt. In noodgevallen is een bladbespuiting met een 1% mangaansulfaatoplossing mogelijk. Bemesting is vaak weinig succesvol bij een mangaangebrek. Op kalkhoudende zware klei met een hoog organisch stofgehalte in West-Nederland was het de gewoonte om drie jaar oude stalmest te gebruiken bij mangaangebrek. Mineralisatie van organisch gebonden mangaan speelt hierbij mogelijk een rol.Hoewel op zure gronden niet snel mangaangebrek optreedt, kan dit bij veenkoloniale gronden met veel eenzijdige humus met een hoog C/N quotiënt wel optreden. Deze humus bindt mangaan zeer sterk. De veenkoloniale haverziekte werd veroorzaakt door mangaangebrek (grijze vlekken op het blad).\nBoriumIn gesteenten is het prachtige toermalijn de belangrijkste bron van borium, maar deze halfedelsteen hebben we niet veel in de meeste bodems. Borium komt veel voor in zeewater en daarmee ook in zeekleigronden. Op boriumarme zure zandgronden kan bekalken tot boriumgebrek leiden. Bemesten met borium moet zeer zorgvuldig gebeuren. Een goede groei bij bieten en luzerne na boriumgebrek kan bij minder boriumbehoeftige gewassen tot boriumvergiftiging leiden.\nZinkZinksulfaat is in gesteenten het belangrijkste zinkhoudende mineraal. Na verwering kan zinkcarbonaat, zinkhydroxide en zinkfosfaat gevormd worden. Deze zijn zeer slecht oplosbaar. Op gronden met een hoge pH treedt daarom het vaakst zinkgebrek op. In Nederland treedt zinkgebrek op in de fruitteelt bij veel fosfaat (zeer oude bewoningsplaatsen), kalk en veen in de ondergrond.Net als bij mangaan treedt zinkgebrek eerder op bij veel organische stof in de bodem.\nKoperOok kopergebrek treedt eerder op bij hoge organische stofgehaltes. De ontginningsziekte deed zich voor op ontgonnen, venige heide. De jonge bladeren van granen knikten om. Bij gras is voldoende koper van belang in verband met de gezondheid van het vee. De meeste bodems onder gras leveren te weinig koper voor een goede veevoedingskwaliteit.Op arme zandgronden onder bos komt kopergebrek voor bij onder meer Douglas.Bij teveel koper, in het verleden door gebruik van Bordeauxse pap, treedt ijzergebrek op.\nMolybdeenDe meeste sporenelementen op zure gronden zijn beter oplosbaar dan op basische, maar bij molybdeen ligt dit anders. De vorming van ijzermolybdaat, dat slecht oplosbaar is, speelt hierbij een rol. Bekalken is dan de oplossing bij molybdeengebrek.De biologische stikstofbinding is op de wereld de belangrijkste stikstofbron voor landbouwgewassen. Molybdeen speelt hierbij een belangrijke rol. Zowel bij symbiotisch levende micro-organismen als bij vrij levende, is molybdeen belangrijk bij de stikstofbinding (reductie van stikstof). Ook bij de reductie van nitraat in de plant speelt molybdeen een rol.\nVooral op basische gronden moet zeer voorzichtig met molybdeenbemesting worden omgegaan. Bij te hoge gehalten kunnen gezondheidsproblemen met het vee ontstaan."
  },
  {
    "objectID": "janbokhorst/kasteelt-zand-en-klei.html",
    "href": "janbokhorst/kasteelt-zand-en-klei.html",
    "title": "Zand en klei",
    "section": "",
    "text": "Enkele voorbeelden van biologische teelt in grond en een voorbeeld van gangbare teelt van chrysant in grond.\n1. Inleiding\nDe bodem in de kasteelt verkeert in geheel andere omstandigheden dan die in de volle grond. Deels zijn de omstandigheden gunstiger, deels minder gunstig:\nGunstig voor een goede bodemkwaliteit:\n\nEr wordt niet met zware machines over te natte grond gereden-Zware regen kan de bodem niet dichtslaan\n\nOngunstig voor een goede bodemkwaliteit:\n- De intensieve teelten laten weinig plantenresten als voer voor het bodemleven achter-Hogere temperaturen geven een snelle afbraak van de organische stof-Wanneer er gestoomd wordt is dit ongunstig voor een evenwichtig bodemleven\nDe verzorging van de bodem gebeurt dus niet door de gewassen zelf, maar is sterk afhankelijk van de aandacht die de teler hier aan geeft. Dat verschilt per bedrijf. Veel stomen en weinig mest of compost geven niet voldoende verteerbaar organisch materiaal. Dat is een grote tegenstelling met weinig of niet stomen en een goede mest en compost. Enkele voorbeelden volgen hieronder.\n2. Groenteteelt in de kas\n2.1. Twee bedrijven op de Zuid-Hollandse eilanden\n\nDeze zavelgrond op de Zuid-Hollandse eilanden heeft een ruim organischestofgehalte, er wordt ruim met compost gewerkt, maar toch gaan de wortels bij dit tomatengewas niet dieper dan 14 cm. Naast stomen speelt ook de watergift en de concentratie van voedingsstoffen door te ruim gebruik van hulpmeststoffen hier een rol.\n\n\n\ntomatenteelt op grond\n\n\n\nEen ander bedrijf op de Zuid-Hollandse eilanden. Ook hier vrijwel geen wortels van tomaat onder de 13 cm diepte. De laag die gefreesd wordt, wordt beworteld; daaronder zijn heel weinig wortels\n2.2. Een bedrijf op zandgrond in de Achterhoek\n\nOp 20 cm diepte zijn hier nog volop wortels. De wortels gaan tot 45 cm diepte. Gebruik van vaste mest en een groot aantal regenwormen maakt hier een diepe beworteling mogelijk.\n\nIn de bovengrond zijn regenwormen (hier aporrectodea caliginosa) actief en maken een luchtige bodemstructuur\n3. Sierteelt in de kas\nIn het volgende een impressie van chrysantenteelt op grond.\n\nChrysanten zijn moeilijk op substraat te telen en op grond is daarom de gebruikelijke teeltwijze.\n\nBij de bouw van een kas is de bodem vaak in zeer slechte conditie.\n\nGrote hoeveelheden compost worden er soms toegepast( 600 ton per ha of meer)\n\nEen mooie grond is dan het resultaat.\n\nIn de winter een kas bij Aalsmeer.\n\nNa de oogst wordt de grond gefreesd.\n\nWanneer de wortels worden uitgegraven blijken deze toch niet dieper te gaan dan ca 10 cm. Enkele gaan wel tot 28 cm. De grond is evenwel tot 60 cm met compost verrijkt en wordt een maal per jaar tot 40 cm losgewoeld. In dit geval blijven de wortels voornamelijk in de de zeer luchtige gefreesde bovenlaag van ca 10 cm. In deze laag zitten ook de voedingsstoffen uit de mest. Een diepere bodembewerking een een dieper inregenen van de meststoffen moet een diepere beworteling mogelijk maken. Een visuele beoordeling van de beworteling is ook hier van groot belang"
  },
  {
    "objectID": "janbokhorst/beworteling.html",
    "href": "janbokhorst/beworteling.html",
    "title": "Beworteling",
    "section": "",
    "text": "Een belangrijk onderdeel van de bodembeoordeling is de beoordeling van de beworteling. De bodemprocessen zijn vooral van belang in dat deel van de grond waar wortels toegang toe hebben.\nBeworteling\nAan de wortels kun je zien wat een plant van de bodem vindt. Zelden zijn er geen problemen met de structuur. Neem de juiste maatregelen. \nWortels nemen water en voedingsstoffen op en vooral voor de opname van voedingsstoffen is energie nodig. De energie in de vorm van koolhydraten komt uit de bovengrondse delen, de zuurstof komt uit de bodem. Alleen de actieve punt van de wortels neemt water en voedingsstoffen op en doet dit gedurende enkele dagen. Wortels moeten dus steeds door kunnen groeien. Wortelsterfte treedt op bijvoorbeeld bij droogte en bij maaien en weiden van grasland.\nEisen aan de bodem\nGroeiruimte, vocht, voedingsstoffen en vooral lucht moeten voldoende beschikbaar zijn.\nGroeiruimte\nWortels kunnen dichte grond of een storende laag niet opheffen. Er moeten poriën in de bodem zijn om te kunnen groeien. Bij de meeste planten moeten deze poriën groter zijn dan 0,2 mm. Sommige plantenwortels (zonnebloemen, vlas, klaver) hebben poriën van 0,3 tot 0,5 mm nodig. Wortels kunnen wel kleine poriën (0,2 mm) ingroeien en deze vergroten. Hierbij kan een druk ontstaan van 5 tot 24 atmosfeer. Bij een losse grond zijn er veel en vrij dunne wortels, bij een verdichte grond worden de wortels dikker, zijn schaars en laten veel bochten zien met hier en daar een vaak kronkelig zijworteltje. De vorm van de wortels geeft dus al verdichting aan.\nVocht en voedingsstoffen\nWanneer de grond droger wordt, wordt niet alleen de wateropname moeilijker maar ook de opname van voedingsstoffen. De voedingsstoffen bevinden zich in de vochtige kluiten. Bij droogte neemt de verkurking van de wortels toe waardoor het deel van de wortels dat water en voedingstoffen opneemt ook kleiner wordt. Stikstof, fosfor en de zuurgraad hebben veel invloed op de wortelontwikkeling. Wortels groeien vaak heel gericht naar bepaalde concentraties aan stikstof of fosfor.\nWanneer in diepere lagen van de bodem meer stikstof, fosfor of kalk aanwezig is, bijvoorbeeld stikstof in de veenlaag bij klei op veen, dan hebben de wortels de neiging om zich daar te ontwikkelen mits er zich geen storende laag boven deze laag bevindt.\nOrganische stof\nOrganische stof heeft een sterke invloed op de wortelontwikkeling. Een bouwvoor met een hoog organischestofgehalte laat een intensievere beworteling zien dan bij lagere gehalten aan organische stof, ook al is de bodemstructuur dezelfde. Bij veengronden met een goede bodemstructuur geven alle gewassen dus een veel intensievere beworteling. De wortelharen nemen ook toe.\nZuurstof en koolzuur\nDe wortel heeft zuurstof nodig. De koolzuur die hierbij gevormd wordt, moet worden afgevoerd. Het zuurstofgehalte van de grond is niet zo belangrijk. Veel belangrijker is de snelheid van aanvoer. Deze is groter wanneer de poriën in verbinding staan met de bovengrond. Slempgevoelige gronden moeten daarom vaak opengeschoffeld worden. Wormen die zichtbare poriën in de bovengrond maken dragen bij aan de aanvoer van zuurstof.Een grond met een kruimelige structuur en voldoende hoog organischestofgehalte levert de beste voorwaarde voor een goede wortelontwikkeling. Snel opwarmen in het voorjaar is van belang. Dit gaat sneller wanneer de grond minder water en meer humus en lucht bevat.\nPraktijkmaatregelen\nVoeding\nBij bodems met een lage voedingstoestand is de invloed van voedingsstoffen op de beworteling goed merkbaar. Van de voedingsstoffen is fosfor degene die de wortelgroei het meest stimuleert. In mindere mate geldt dit voor stikstof. Bij weinig stikstof stimuleert een stikstofbemesting de wortelgroei. Bij een ruime stikstofvoorzienig neemt de wortelgroei af met een extra stikstofbemesting. Kalium daarentegen heeft geen invloed op de beworteling.Bekalken kan de wortelgroei ook stimuleren bij een lage zuurgraad. Stalmest en compost stimuleren de beworteling. Verhoging van het organischestofgehalte heeft een positieve invloed op het poriënvolume en het vochtvasthoudend vermogen van de bodem en zo een positief effect op de beworteling.\nBodembewerking\nBij storende lagen kan een diepe bodembewerking de beworteling stimuleren. Deze bewerking moet dan onder droge omstandigheden van de ondergrond plaatsvinden. Na deze bewerking moet een gewas met zijn wortels de ontstane ruimte in de bodem innemen. Verslempte gronden moeten tijdens de teelt mechanisch open geschoffeld worden.\nWaterhuishouding\nEen goede waterafvoer zorgt voor een bodem waarin beworteling kan plaatsvinden. Daarom is het op de meeste gronden aan te bevelen om de grondwaterstand zo laag mogelijk te houden. Dit geldt niet voor droogtegevoelige zandgronden.\nKeuze gewas en vruchtopvolging\nElk gewas heeft een andere soort beworteling. Intensief wortelende gewassen zijn granen en grassen, terwijl sla en spinazie juist een veel mindere beworteling laten zien. Afhankelijk van de situatie kan specifiek voor een bepaald gewas gekozen worden. Bijvoorbeeld op zandgronden onder grasland kan een teelt van granen een sterk bodemverbeterend effect hebben.Het telen van verschillende gewassen in een vruchtopvolging heeft door de verschillende bewortelingstypen een positief effect op de bodemkwaliteit."
  },
  {
    "objectID": "janbokhorst/bodemleven.html",
    "href": "janbokhorst/bodemleven.html",
    "title": "Bodemleven",
    "section": "",
    "text": "Het bodemleven bepaalt zeer veel in de bodem, maar is zeer divers. Het onderzoek naar analyses die een goed beeld geven van het bodemleven en te vertalen zijn naar praktijkmaatregelen heeft nog niet zoveel opgeleverd. Onderstaand een overzicht over het bodemleven en waar mogelijk handvatten voor de praktijk."
  },
  {
    "objectID": "janbokhorst/bodemleven.html#inleiding",
    "href": "janbokhorst/bodemleven.html#inleiding",
    "title": "Bodemleven",
    "section": "Inleiding",
    "text": "Inleiding\nHet bodemleven is van grote invloed op de plantengroei. Uit organische mest, gewasresten en groenbemesters moet het bodemleven de voedingsstoffen vrijmaken die onmisbaar zijn voor de plant. Daarnaast heeft het bodemleven nog diverse andere functies. Te onderscheiden zijn de volgende:- Afbraak van plantenresten, mest en dode bodemorganismen en vrijmaken van voedingsstoffen hieruit (mineralisatie)- Opbouw van organische stof die slechts traag wordt afgebroken (humusopbouw, humificatie)- Opbouw van een goede bodemstructuur- Losmaken van een te dichte grond door het graven van gangen- Vorming van slijmstoffen die de bodemdeeltjes aan elkaar kitten- Mengen van organische en anorganische bodemdelen.- Beperken van te grote aantallen ziekteverwekkende organismen\nDe mate waarin de verschillende soorten aan bovenstaande effecten bijdragen, wisselt sterk per soort. Ook de mate waarin de verschillende soorten in een grond voorkomen, varieert sterk afhankelijk van grondsoort en bodemgebruik.\nIn een vruchtbare grond zijn aanwezig (Stockli, 1950):\nbacteriën en actinomyceten 10.080 kg per haschimmels 10.000 kg per haprotozoën 379 kg per hanematoden (aaltjes) 50 kg per haspringstaarten 6,5 kg per hamijten 4,4 kg per haenchytraeen 15duizendpoten, insecten, spinnen 67 kg per haregenwormen 4000 kg per hamollen e.a. 1 kg per ha\nDe organische resten van plantaardige of dierlijke herkomst worden het eerst door bacteriën en schimmels omgezet. Hierbij kunnen voedingsstoffen vrijkomen die voor de plant beschikbaar zijn. Veel voedingsstoffen worden evenwel ook door deze schimmels en bacteriën opgenomen en zijn dan niet voor de plant beschikbaar. Bacteriën en schimmels worden door veel organismen gegeten en hierbij komen de gebonden voedingsstoffen dan weer vrij.\nEen belangrijke groep die bacteriën en schimmels tot voedsel heeft zijn organismen die uit slechts één cel bestaan: de protozoën. Deze leven in een dunne waterfilm rond de bodemdeeltjes. Wanneer de grond voldoende vochtig is kunnen ze zich optimaal ontwikkelen en kan vrijmaking van voedingsstoffen plaatsvinden.\nNa de protozoën zijn de aaltjes wat betreft gewicht een belangrijke groep. Deze leven in het algemeen van levende organismen en kunnen schadelijk zijn wanneer ze de wortels van cultuurgewassen aantasten. De meeste aaltjes zijn evenwel niet schadelijk en leven van bacteriën, schimmels, aaltjes en algen.\nDe eerste groep die we met het oog kunnen waarnemen, zijn de springstaarten en mijten. Springstaarten kunnen we in de herfst in plassen op het land vaak dood aantreffen. Ook de kleine grijze beestjes die opspringen wanneer een kamerplant water krijgt zijn springstaarten.\nSpringstaarten en mijten voeden zich met schimmels en bacteriën. Een deel kruipt door bestaande gangen; anderen maken zelf gangen en hebben dan invloed op de bodemstructuur. Er zijn ook roofmijten die van andere bodemdieren leven.\nEen hele belangrijke groep zijn de wormen. Vooral door hun graafactiviteit, hun grootte en hun vermogen om grovere plantenresten te verkleinen zijn ze van belang. Er zijn meerdere soorten, alle met specifieke levenswijzen.\nVoorkomen in de bodemVaak wordt er gesproken over een voedselweb. Dit moet niet de indruk wekken dat er een soort web met actief bodemleven homogeen door de grond aanwezig is. Het bodemleven concentreert zich op specifieke plaatsen waar soms sterk van elkaar geïsoleerde ecologische evenwichten ontstaan.\nBij gronden die geploegd worden is er in de bouwvoor een hogere biologische activiteit dan eronder. Bij niet geploegde gronden concentreert het bodemleven zich in de bovenste 5 cm.\nSteeds zijn er evenwel grote plaatselijke verschillen. Vlak bij de wortels zijn veel organismen die van de steeds afstervende buitenste delen van de wortel leven. In kruimelige aggregaten zijn lucht en voedsel aanwezig die plaatselijk tot een hogere activiteit aanleiding geven. Ook waar mest en plantenresten aanwezig zijn, is plaatselijk een hogere activiteit.\nOok in wormgangen komen plaatselijk meer organismen voor. Door deze plaatselijke verschillen bevindt 90 % van het bodemleven zich maar in 10% van het volume van de grond.\n\nSchimmels in een bodemkluit\nBacteriën en schimmels in de grond\nVorm en functie\nIn de bodem komen vele soorten bacteriën voor met de meest uiteenlopende functies:-door omzetting van organische materialen komen voedingsstoffen vrij (vooral stikstof, fosfor en sporenelementen)-door slijmvorming wordt de bodemstructuur beïnvloed-de binding van stikstof door de wortelknolletjesbacteriën is een belangrijke stikstofbron\nLandbouwkundig\nEr is een duidelijke tendens tot hogere bacterieactiviteit wanneer de grond minder zuur is (een hogere pH). Omdat bacteriën de neiging hebben organisch materiaal af te breken, kan dit tot humusafbraak leiden.Te sterk bekalken kan hierdoor een negatieve invloed op de grond hebben.\n\nDoor bekalken wordt vooral de activiteit van bacterien vergroot\nStikstofbindende bacteriënVorm en functieNet als bij een stikstofbindingsbedrijf maken de stikstofbindende bacteriën uit de vrije luchtstikstof eerst ammonium. Dit wordt dan weer tot aminozuren en eiwit omgezet. Hoe de stikstofbinding precies in zijn werk gaat is niet bekend maar het sporenelement molybdeen speelt hierbij een belangrijke rol. Van groot belang is dat de stikstofbindende bacteriën veel meer stikstof binden dan voor hun eigen groei nodig is. Het overschot is voor de plant beschikbaar.\nDe stikstofbindende bacteriën komen vrij in de grond voor. Wanneer er een vlinderbloemige wordt gezaaid gaan deze bacteriën door de wortelharen naar binnen, waarbij ze zeer lang worden vergeleken met hun normale staafvormige uiterlijk. De wortelcellen gaan zich na een infectie snel delen en zo ontstaan de wortelknolletjes. De vorm en grootte wisselt per plant. Na enige tijd verlaten de bacteriën de knolletjes weer en gaan de grond in. Knolletjes die stikstof binden hebben een roodachtige kleur. Deze kleur wordt veroorzaakt door een stof die nauw aan de rode bloedkleurstof verwant is.\nDoor de bacteriën kunnen aanzienlijke hoeveelheden stikstof worden gebonden:\n-klaver of luzerne als hoofdgewas: ca 300 kg N per ha per jaar.-klaver onder tarwe gezaaid: ca 150 kg N per ha per jaar.-wikke voor 10 augustus gezaaid: ca 100 kg N per ha per jaar.\nLandbouwkundigVan belang voor een goede stikstofbinding zijn:1. Zuurgraad. Op zure grond ontwikkelen de knolletjes zich slecht. Per vlinderbloemige ligt dit weer wat anders. Voor rode klaver is een hogere pH-waarde bijvoorbeeld belangrijker dan voor witte klaver. In het algemeen is een pH-KCl van 5,5 of hoger wenselijk.2. Organische mest. Toediening van stalmest verhoogt de stikstofbinding door vlinderbloemigen.3. Enten van bacteriën. In Nederland heeft enten in het algemeen geen zin. Er zijn vrijwel steeds voldoende bacteriën aanwezig. Bij luzerne op zandgrond is gebleken dat enten wel van belang is.4. Koolzuur. Koolzuur is van groot belang voor de stikstofbinding. Dit is mogelijk een reden dat stalmest de binding bevordert. Bij een lage pH-waarde is de stikstofbinding beter wanneer er maar voldoende koolzuur in de grond is.5. Stikstof. Wanneer het stikstofgehalte in de grond hoger is wordt er minder stikstof gebonden.6. Sporenelementen. Voldoende borium en molybdeen zijn belangrijk. Borium voor de groei van de wortelknolletjes en molybdeen voor de binding van stikstof.\n\nStikstofbindende bacterien bij erwt op het biologische bedrijf van Joost van Strien in Ens in de Noordoostpolder. De roze kleur geeft aan dat er actief stikstof gebonden wordt.\nVrij levende stikstofbindende bacteriënVorm en functieAzotobacter chroococcum is de belangrijkste stikstofbindende bacterie die vrij in de grond leeft. Hieronder een 1000 x vergrote afbeelding. Deze bacterie komt over de hele wereld in de grond voor. Een andere stikstofbindende vrij levende bacterie is Clostridium butyricum. Deze komt evenwel veel minder voor. De vrij levende stikstofbindende bacteriën hebben veel koolhydraten nodig om hun substantie op te bouwen, wel 5 keer zo veel als andere bacteriën. Voor deze omzetting en opbouw is veel lucht nodig. Veel lucht en veel koolhydraten zijn omstandigheden die niet veel voorkomen en de stikstofbinding door deze bacteriën stelt daarom niet zoveel voor. Voor de binding van 10 kg stikstof is ca 1000 kg koolhydraten nodig.\nWanneer er evenwel wat minder lucht in de grond aanwezig is, wordt de stikstofbinding efficiënter en het is niet uitgesloten dat er in bepaalde situaties toch aanzienlijk meer dan de gebruikelijke 5 kg stikstof per ha kan worden gebonden.\nLandbouwkundigEen enigszins luchtige grond en een ruime beschikbaarheid van koolstofrijke oogstresten zijn een voorwaarde voor de stikstofbinding door vrij levende bacteriën.\n\nAzotobacter chroococcum\nActinomycetenVorm en functieActinomyceten zijn niet direct zichtbaar, maar toch kennen we ze wel. Ze zijn in belangrijke mate verantwoordelijk voor de typische geur van grond; de bosgrondgeur. Actinomyceten hebben veel gemeen met bacteriën. Ze onderscheiden zich ervan doordat ze als schimmels in strengen voorkomen. Het is wel zo dat ze alleen daar voorkomen waar voldoende lucht in de grond is. Als afweerstof tegen bacteriën produceren ze antibiotica (bijv. het geslacht Streptomyces produceert streptomycine en aureomycine). In de wortels van Elzen leeft Frankia. Een actinomyceet die vrije luchtstikstof bindt.\nActinomyceten breken plantenresten af en zijn ook in luchtige compost zeer actief\nLandbouwkundigLuchtige omstandigheden stimuleren de actinomyceten.\n\nActinomyceten hebben wat betreft vorm en functie het midden tussen bacterien en schimmels.\nMycorrhizaVorm en functieVAM schimmels (Vesiculair Arbusculair Mycorrhiza) leven gedeeltelijk in de plantenwortel en gedeeltelijk in de bodem. De plant voorziet de schimmel van koolhydraten. De schimmel helpt de plant bij de opname van water en voedingsstoffen, maar vooral fosfor. Verder neemt de ziektewerendheid van de wortel toe. Het wortelstelsel wordt als het ware groter. Bij veel landbouwgewasen komen VAM schimmels voor, maar niet bij de kruisbloemigen (kool, mosterd, bladramenas) en bij de ganzevoetfamilie (boekweit, akkermelde). Omdat deze planten goed kunnen groeien zonder VAM, groeien deze het beste op opgespoten terreinen en pas aangelegde bermen en dijken. LandbouwkundigBij hogere gehaltes aan beschikbare stikstof en fosfor neemt de activiteit van de VAM schimmels af. Om deze reden speelt bij de intensieve teelten VAM waarschijnlijk geen grote rol. Bij lagere bemestingsniveaus in de akkerbouw ligt dit anders. Er zijn aanwijzingen dat mycorrhizaschimmels uienplanten weerbaarder maken tegen fusarium. Mycorrhizaschimmels spelen ook een belangrijke rol in het vastleggen van organische stof in de bodem. De schimmels maken glomaline aan. Door deze koolstofrijke glomaline ontstaan stabiele bodemaggregaten. Dit is dan ook gunstig voor de bodemstructuur. Mycorrhizaschimmels hebben het wat moeilijker in een landbouwsysteem waarbij diep geploegd wordt. Door diep te ploegen worden veel mycorrhizasporen (te) diep weggestopt. Daarnaast heeft een bemesting met veel minerale zouten en bijvoorbeeld bespuitingen met koper een sterk negatief effect op deze nuttige schimmels. Tips om de omstandigheden voor mycorrhizaschimmels zo gunstig mogelijk te maken:• Breng diversiteit aan in het bouwplan. Gebruik zoveel mogelijk waardplanten van mycorrhiza en vermijd niet-waardplanten.• Ploeg niet dieper dan nodig.• Introduceer mycorrhiza’s indien nodig. De vraag of het nodig is, is niet makkelijk te beantwoorden. Bij luzerne zijn gunstige effecten gevonden, bij de meeste andere gewassen worden zelden effecten gezien. De meest kansrijke manier om dit te doen is tegelijk met het inzaaien van een diverse groenbemester. Vermijd een bemesting net van te voren. Mycorrhizaschimmels zijn onder andere te koop bij Biomygreen (www.biomygreen.com) en Plant Health Cure (www.phc.eu). Biomygreen specialiseert zich speciaal op mycorrhizaschimmels en levert maatwerk door met analyses te volgen of de toepassing heeft gewerkt en stuurt desnoods bij.\n\nVAM schimmels zijn bij uien en granen goed te zien omdat de wortels er geel van worden.\nSchimmels\nVorm en functieSchimmels zijn naast bacteriën de belangrijkste bodemorganismen wat betreft invloed op de bodemeigenschappen. Schimmels groeien in draden. Deze kunnen enkele centimeters tot enkele meters lang worden. Aan deze draden verschijnen conidia waar de sporen in gevormd worden. Bij de basidiomyceten (de paddestoelen) ontwikkelen deze conidia zich boven de grond. Vrijwel alle schimmels leven van dode planten. Er zijn enkele uitzonderingen. Pythium, Fusarium, Verticillium e.d groeien de plant in en vertragen de groei of doden de plant. Ook zijn er schimmels die de planten ingroeien en daarmee de groei stimuleren door het wortelstelsel als het ware uit te breiden: de mycorrhiza. Schimmels die aaltjes doden die in een lus kruipen, komen ook voor.\nPlanten bestaan vaak voor een belangrijk deel uit cellulose en lignine. Cellulose kan door veel organismen worden afgebroken. Lignine vrijwel alleen door een beperkt aantal schimmels. Uit deze lignine wordt de stabiele humus gevormd. Schimmels zijn belangrijk voor de humusopbouw.\nLandbouwkundigWanneer de grond zuurder is worden schimmels gestimuleerd en daarmee de humusopbouw. Wanneer de grond meer basisch is worden bacteriën gestimuleerd en daarmee de humusafbraak en de vrijmaking van voedingsstoffen. Voor schimmels is een luchtige grond een voorwaarde voor een goede ontwikkeling. Dit in tegenstelling tot bacteriën. Veel soorten bacteriën kunnen ook bij minder of geen zuurstof leven.\n\nBodemschimmel\nProtozoënVorm en functieProtozoën zijn eencellige organismen die zich vooral met bacteriën en schimmels voeden. Ze kunnen zich vrij bewegen mits er voldoende vocht in de grond is. Onder droge omstandigheden vormen ze cysten. Protozoën hebben twee belangrijke functies in de grond. enerzijds reguleren ze de ontwikkeling van bacteriën en schimmels en zorgen ervoor dat bepaalde groepen zich niet te extreem kunnen ontwikkelen. Anderzijds maken ze bij het verteren van bacteriën en schimmels voedingsstoffen vrij en spelen daardoor een belangrijke rol bij de plantenvoeding.\nLandbouwkundigProtozoën hebben een vloeistof-film nodig om zich te kunnen bewegen. De grond moet dus vochtig zijn voor een goede groei. Bij het verteren van schimmels en bacteriën komen voedingsstoffen vrij, vooral stikstof en fosfor. Wanneer door regen of beregening een droge grond vochtig wordt, stimuleert dit de groei. Dit is niet alleen het gevolg van een toegenomen beschikbaarheid van vocht, maar ook van een toegenomen beschikbaarheid van voedingsstoffen waar protozoën een belangrijke rol bij spelen.\n\nProtozoën \nAaltjes\nVorm en functieAaltjes zijn bekend om hun schadelijke effecten. Toch is het merendeel van de aaltjes in de grond onschuldig en leeft van plantenresten. Het is gebruikelijk dat er 10 tot 20 miljoen aaltjes per m2 voorkomen. Ze leven vooral bovenin de grond. Ze zijn meestal minder dan 1 mm lang. Van de bovenstaande afgebeelde aaltjes leeft de linker van dode planten en bacteriën. De middelste is een schadelijk aaltje dat sappen uit planten kan zuigen en daarmee virussen kan verspreiden. De rechter is een roofaaltje dat leeft van andere bodemorganismen.\nLandbouwkundigEen divers bodemleven met veel verschillende soorten organismen, o.a. belagers van aaltjes, is van belang. Een constante toevoer van makkelijk omzetbaar organisch materiaal (mest, groenbemesters, oogstresten) is van belang.\n\nAaltjes\nMijten\nVorm en functieMijten zijn in de bodem in grote aantallen aanwezig en zijn belangrijk voor de afbraak van organische materialen. Ze behoren tot de spinachtigen, net als spint die in de kasteelt voor problemen kan zorgen.\nIn de strooisellaag en in graslanden bereiken ze hun hoogste aantallen. Dode resten van planten en mest zijn voor veel soorten het belangrijkste voedsel, maar er zijn ook mijten die leven van schimmels, springstaarten, aaltjes en enchytraeen. Om deze reden zijn ze van groot belang voor het ecologisch evenwicht in de grond. Een aspect hiervan is ook dat mijten van belang zijn voor het transport van bacteriën en schimmels door de grond.\nLandbouwkundigMijten zijn onder meer van belang vanwege de grote aantallen waarin ze voorkomen. Een strooisellaag (mulchlaag) is voor veel soorten van belang. Doordat een deel van de mijten roofmijten zijn, reguleren ze het bodemleven.\n\nDiverse soorten mijten\nSpringstaarten\nVorm en functieNaast mijten zijn springstaarten ook een belangrijke groep die plantenresten en mest afbreekt. Ze komen in grote aantallen en in veel soorten voor. Het meest bekend is de springstaart die in bloempotten bij het watergeven opspringt.\nWe onderscheiden 3 groepen; in de figuur met a, b en c aangeduid.\na) De edaphische groep. Ze zijn behaard, hebben een grijze of bruine kleur, lange sprieten en onder het lijf een springorgaan dat ze in een holte onder het lijf kunnen steken en bij gevaar los kunnen laten springen waardoor ze zelf plotseling wegspringen. Deze groep leeft in bestaande gangen in de grond en eet plantenresten en mest. Bij afbraak komen koolzuur, water en mineralen vrij, onder meer stikstof en fosfor.\nb) De hemiedafische groep. Deze zijn minder behaard, minder gekleurd en hebben kortere sprieten dan de edaphische.\nc) De euedaphische groep. Haren ontbreken, ze zijn wit, hebben geen ogen meer en kunnen niet meer springen. Typisch is dat ze naast plantenresten en mest ook minerale delen tot zich nemen, dus klei en zand. In de darmen kunnen ze daardoor humus aan klei binden en zo stabiele humus vormen.\n\nDe drie groepen springstaarten\nPotwormenVorm en functiePotwormen (Enchytraeen) zijn kleine witte wormen van 4 tot 40 mm lang. Ze kunnen in grote aantallen in grond, strooisellaag of compost voorkomen. Belangrijk zijn hun levensomstandigheden en hun invloed op de bodem.\nWat de levensomstandigheden betreft is het van belang dat ze bij een veel lagere pH-waarde kunnen leven dan regenwormen. De rol die regenwormen bij hogere pH-waarden spelen, wordt door de potwormen bij lagere pH-waarden ingenomen.\nHet voedsel van potwormen bestaat uit weinig of licht voorverteerd voedsel. Het wordt in de mondholte opgenomen en daar enzymatisch voorverteerd. Een dergelijk soort voorvertering vinden we bij regenwormen niet; wel bij loopkevers en spinnen. Het opgeloste voedsel wordt nu opgezogen tezamen met micro-organismen en grond. In de uitwerpselen zijn de bodemdeeltjes en het verteerde voedsel aan elkaar gebonden. Op deze wijze wordt humus aan klei gebonden en de uitwerpselen van de potwormen hebben een veel grotere stabiliteit dan bodemdeeltjes die mechanisch verkleind zijn.\nWanneer de bodem niet te dicht is, kunnen de potwormen kleine gangen graven. In het algemeen worden evenwel bestaande gangen gebruikt.\nEen interessante eigenschap is nog dat wortelcellen die door nematoden zijn aangetast, door potwormen bereikt kunnen worden. Hierbij wordt de nematode gedood en de wormen hebben op deze wijze een gezond makend effect op de plant.LandbouwkundigVanwege de mogelijkheid om in wat zuurdere grond te leven, vanwege de grotere aantallen en vanwege de gunstige invloed op humusopbouw en bodemstructuur, zijn potwormen van grote betekenis voor een vruchtbare bodem\n\nPotworm met op de achergrond een regenworm\nRegenwormenVorm en functieDe groep van de regenwormen is een van de belangrijkste groepen dieren in de bodem. In voedselrijke graslanden bereiken de regenwormen de grootste dichtheden tot ca. 300-500 per m2 en hier worden ook de meeste soorten gevonden (Van Rhee, 1970).\nDe grootste soort (Lumbricus terrestris) kan wel 30 cm lang worden. Binnen de regenwormen kunnen drie groepen worden onderscheiden:\n1) De voornamelijk rode wormen (epigeïsche wormen, Lumbricus rubellus Dendrobaena, Dendrodrilus, Satchellius) leven in de bouwvoor en de strooisellaag. Ze eten vers afgevallen plantmateriaal en mest aan de oppervlakte. De rode wormen gaan bij slechte omstandigheden (kou, droogte, voedselgebrek) snel dood, maar ze kunnen zich relatief snel vermenigvuldigen.\n2) De voornamelijk grauwe wormen (endogeïsche regenwormen, Allolobophora, Aporrectodea, Eiseniella, Eisenia, Helodrilus en Octolasium) leven wat dieper, tot 40 cm diepte, en graven zich al etend door de aarde. De grauwe wormen kunnen bij ongunstige omstandigheden in een soort slaaptoestand overgaan in afwachting van betere tijden. De grauwe hebben dit ook wel nodig want ze vermenigvuldigen zich traag.\n3) De in verticale gangen levende wormen (de anecische, Lumbricus terrestris is de bekendste) leven van plantenresten die op de grond liggen en die ze de gang in trekken.\nLandbouwkundigIedere soort worm heeft weer een andere invloed op de grond. Deze invloed is bijna altijd een positieve. De rode wormen breken mest en plantenresten af en produceren daarbij voedingsstoffen, maar voorkomen ook ophoping van organisch materiaal zoals bij vervilting van de graszode. De grauwe eten zich door de grond heen en bevorderen zo de bodemstructuur, maar doordat ze zo humus aan klei binden en daarmee stabiele humus vormen, bevorderen ze de bodemvruchtbaarheid op lange termijn.\nWormen die verticale gangen maken, hebben weer een heel andere functie. Deze wormen leven hun hele leven in een enkele gang en dragen op deze wijze weinig bij aan een goede bodemstructuur. Wanneer er een verdichte laag onder de bouwvoor aanwezig is kunnen zij deze evenwel doorbreken. Enerzijds kunnen de wortels door deze poorten weer naar diepere lagen, anderzijds kan er zo ook lucht in de ondergrond komen en kan overtollig regenwater snel afgevoerd worden zonder daarbij veel voedingsstoffen mee te nemen.\nGrondbewerkingen zijn vaak funest voor wormen. Het is niet zo dat een doodgefreesde of geploegde worm snel weer vervangen kan worden door een andere. Hoe oud ze precies in de grond kunnen worden, is niet bekend. Bij teelt in bakken worden leeftijden van 7 tot 8 jaar gevonden.\nWormen moeten worden gevoerd. Vers of kort verteerd materiaal is voer voor de rode; verder verteerd organisch materiaal voer voor de grauwe.\nEnkele veel voorkomende regenwormen:\n\nLumbricus terrestris is de grootste in Nederland voorkomende regenworm. Leeft in verticale gangen. Bij uitstek de worm die verdichte ploegzolen losmaakt.\nGrootte: 9 tot 30 cm lang\nKleur: bovenzijde rood, onderzijde lichter\nVorm: heeft een platte staart\nLevenswijze: leeft in een verticale gang\nVoedsel: strooisel dat aan de oppervlakte ligt\nLeeftijd: 3 tot 6 jaar\nVolwassen: in 350 dagen\nCocons: 38 per jaar per worm\nVerspreiding: 3 tot 5 meter per kolonie per jaar\n\nAporectodea caliginosa is de meest voorkomende worm in Nederland. Hij leeft in de bovenste 40 cm. Doordat hij grond en plantenresten tegelijk eet, is hij een belangrijke structuurverbeteraar en vormer van stabiele, aan klei gebonden humus.\nGrootte: 8 tot 14 cm lang\nKleur: variabel, grauw, soms wat blauw of roze.\nVorm: heeft een enigszins platte staart\nLevenswijze: leeft in bovenste 40 cm; structuurvormer\nDiapauze: gaat bij kou en droogte in een soort winterslaap en kan zo overleven; kan ook overstroming met water overleven\nVoedsel: meest al wat voorverteerd voedsel\n\nLumbricus rubellus is een veel voorkomende donker gekleurde rode worm\nGrootte: 6 tot 15 cm lang\nKleur: roodbruin tot roodviolet\nLevenswijze: leeft veel in de strooisellaag, maar ook in de grond\nDiapauze: op 45 cm diepte opgerold\nVoedsel: vrij vers materiaal\nLeeftijd: ca 3 jaar\nVolwassen: in 180 dagen\nCocons: 80-110 per jaar per worm\n\nEisenia foetida\nEisenia foetida is de typische mestworm. Hij kan in de grond wel overleven, maar vermenigvuldigt zich daar niet. De kleur is fel donkerrood. Op de hand zeer beweeglijk. Hij stelt hoge eisen aan levensomstandigheden (vocht, voedsel, temperatuur). Kan zich relatief zeer snel vermenigvuldigen.\nGrootte: 3 tot 13 cm lang\nKleur: donkerrood tot purper; soms gelige strepen tussen de segmenten\nLevenswijze: plantaardige compost, dierlijke mest, strooisellaag; bijna nooit in de grond\nVoedsel: weinig verteerde planten en mest\nLeeftijd: 1 tot 4 jaar\nVolwassen: na ca 2 maanden\nEieren: 900 per worm per jaar\nMollenVorm en functieDe mol is een insectenetend zoogdier. Het dier leeft het grootste deel van het jaar alleen in een territorium van ongeveer 450 m2. Binnen dit gebied gaat zij dagelijks op zoek naar haar ‘portie vlees’ van 50 à 100 gram. Op zoek naar eten maakt zij gebruik van een ‘vast’ gangenstelsel van waaruit ze voortdurend in allerlei richtingen een groot aantal jachtgangen graaft. Al met al kunt u in zo’n territorium wel 100 tot 150 meter gangenstelsel tegenkomen. Door het minimale gezichtsvermogen van de mol leeft zij hoofdzakelijk onder de grond.\nAlleen in geval van voedselschaarste en noodzakelijke verplaatsingen komen zij ‘s nachts boven de grond. De vrouwtjes werpen in mei 3 tot 4 jongen. Eenmaal uit het nest gekomen jagen ze in moeders gangenstelsel. Tot en met augustus leven ze hier om vervolgens door moeder mol te worden gedumpt. Op zoek naar een nieuw territorium blijken er weinig barrières te zijn, omdat een mol zelfs kan zwemmen. Tijdens het zoeken komen de jonge mollen vaker boven de grond dan normaal en valt een gedeelte ten prooi aan roofvogels, reigers, honden en katten. De overgebleven jonge molletjes kiezen vervolgens nieuwe voedselgebieden.\nLandbouwkundigOp zich heeft de mol een positieve invloed op de bodemstructuur, dit ondanks het feit dat ze veel regenwormen opeet. De mol wordt een probleem wanneer ze jong zaai- of plantgoed vernielt of de oppervlakte van de grond uit ‘model’ brengt. Wat te doen indien de mol overlast veroorzaakt? In hoofdlijnen zijn er twee mogelijkheden. Verjagen of verplaatsen en bestrijden.\nVerjagen kan door te kiezen uit een oplossing met behulp van geur of geluid. Zo worden uien- en knoflooksnippers, visafval, mottenballen (niet milieuvriendelijk), zwavelpatronen en keizerskronen ingezet om door de geur de dieren te verjagen. In de categorie ‘mol verjagen via geluid’ zijn lege flessen, pindakaaspotjes met spijkers en trilapparaten eventuele oplossingen. Het probleem van deze oplossingen is dat ze nogal wisselende resultaten geven.\nVerplaatsen is ook een mogelijkheid. Al enige tijd zijn er vallen in de handel waar het dier levend in te vangen is. Na de vangst moet de mol binnen 2 uur bevrijd worden omdat ze anders het loodje kan leggen ten gevolge van stress.\nBij mechanische bestrijding kunt u met een schop aan de gang en de mol trachten in haar ritme van 3 uur te verrassen. Ook bestaan er klemmen. Zo bestaan er beugel-, staart- en draadklemmen. Bestrijden met klemmen is goed te doen wanneer u aan de volgende punten aandacht schenkt:\n-Traceer de mollenactiviteit door gangen (ritten) dicht te trappen. Goed gebruikte mollenritten worden binnen 24 uur weer door de mol hersteld.-Plaats de klemmen in oppervlakkige ritten. Deze zijn te vinden langs borders, straatwerken en bebouwing. Kies bij voorkeur een recht stuk voor een vertakking.-Plaatsen van de klemmen: breek de rit open en verwijder de ingevallen delen, plaats de klemmen en span ze, dek de rit lichtdicht af met bijvoorbeeld een polletje gras.-Markeer de klemmen.-Voer dagelijks een controle uit en verplaats de klemmen indien na twee dagen de klem nog niet gesprongen is.\n\nMol\nLiteratuur\nBrown, A.L., 1980, Ecology of soil organisms. Heinemann, London.Dekkers, D., 1994, VAM-schimmel en regenworm in fosfaathuishouding. Ekoland 3 1994, blz 20, 21.Felix, J. e.a., 1972, Thieme’s grote natuurgids, Thieme, Zutphen.Goede, R.G.M. de, Bodembiologie en het belang voor de landbouw, LBI, NMI, 2000.Ingham, E., Soilfoodweb inc USA .Kuntze, H. e.a.,1981, Bodemkunde, Ulmer, Stuttgart.Lechevalier, H.A. and D. Pramer, 1971, The microbes, Lippincott, PhiladelphiaLowenfels, J..en Schlegel, H.G., 1969, Allgemeine Mikrobiologie. Thieme Stuttgart.Topp, W., 1981, Biologie der Bodemorganismen. Quelle & Meywer, Heidelberg.Wold, A., 1993, Soils and the environment.University press, Cambridge."
  },
  {
    "objectID": "janbokhorst/akkerbouw-kalkarme-klei.html",
    "href": "janbokhorst/akkerbouw-kalkarme-klei.html",
    "title": "AKKERBOUW Kalkarme klei",
    "section": "",
    "text": "Veel kleigronden worden kalkhoudend afgezet. De vegetatie die op een bodem groeit werkt zuur en lost de kalk op. Voor gebruik in de akkerbouw zijn de kalkloze kleigronden niet de makelijkste gronden.\n\nInleiding\nVoorbeelden 2.1. Oude rivierklei bij Montferland 2.2. Kalkarme zavelgrond langs de IJssel bij Brummen 2.3. Zware kalkarme komklei in de Betuwe\n\n1. Inleiding\nKalkarme zavel- en kleigronden treffen we aan bij de Maas, de Rijn, de Oude IJssel in de Achterhoek en ook verder verspreid in Nederland. De wat lichtere gronden worden voor akkerbouw gebruikt, de wat zwaardere vooral voor weidebouw. Op de wat zwaardere wordt wel wat maïs en soms suikerbieten verbouwd. Dat de zwaardere gronden weinig akkerbouw kennen, hangt samen met de structuurproblemen. Ook de wat lichtere zijn niet altijd makkelijk te bewerken en vergen veel aandacht. Het klaarmaken van het zaaibed in het voorjaar, de onkruidbestrijding in de zomer en de oogst in de herfst zijn, vooral bij ongunstige weersomstandigheden niet altijd makkelijk.\n2. Voorbeelden\n\nOude rivierklei bij Montferland2. Jonge kalkarme rivierklei langs de IJssel3. Zware kalkarme komklei in de Betuwe\n\n2.1. Oude rivierklei bij Montferland\nHet typische voor de gronden bij Montferland is dat het brikgronden zijn. Bij brikgronden is klei uit de bovengrond naar een wat diepere laag vlak onder de bouwvoor gespoeld. Deze laag verdicht gemakkelijk. Een van de problemen die daar uit voorkomt, is wateroverlast.\n\nWateroverlast bij Drempt in de Achterhoek.\n\nDoordat de kleideeltjes deels zijn weggespoeld, is de bovengrond lichter geworden en ook instabiel. De gevoeligheid voor verslemping wordt hierdoor versterkt.\n\nDe vorming van een goed zaaibed in het voorjaar is bij ongunstige omstandigheden een probleem.\n\nDe lastige voorjaarsgrondbewerking geeft een slecht zaaibed. Teelt van maïs die wat later gezaaid wordt en een minder fijn zaaibed vereist, is dan een mogelijkheid.\n\nEen van de oplossingen om de verdichte laag onder de bouwvoor los te krijgen is woelen.\n2.2. Kalkarme zavelgrond langs de IJssel bij Brummen\nDe zavelgronden langs de IJssel zijn nog niet zo oud. De IJssel stroomt hier pas sinds ca 1100. In 1400 werd de bedijking afgesloten en in de tijd tussen 1100 en 1400 zijn kalkrijke materialen afgezet. Op wat nattere plekken zijn ze al ontkalkt en op een perceel bij Brummen wordt akkerbouw bedreven met granen, aardappel en gras/klaver.\nHet perceel is een lichte zavelgrond met een pH-KCL van 4,9 en een organische stofgehalte van 1,9%.\n\nNa gerst zien we het volgende:\nBodemstructuur\nDe laag 0-5 cm is los en bewerkt.\nDe laag 5-24 cm is de bouwvoor en is iets donkerder dan de laag eronder. De laag bestaat uit uitsluitend scherpblokkige elementen. De beworteling vindt plaats tussen de scherpblokkige elementen en in wormgangen. De laag is vanwege wormgangen van verschillende grootte wel doorwortelbaar.\nDe laag 24-34 cm is sterk verdicht met enkele verticale wormgangen.\nDe laag 34-43 is bruin gekleurd en poreus.\nDieper dan 43 cm bevindt zich organischestofarm dekzand.\nBeworteling\nWortels zien we vrijwel alleen in de laag 0-20 cm. Daaronder enkele in wormgangen\n\nDe laag 5-40 cm is sterk verdicht.\n\nLaag 20-30 cm, volledig verdicht met uitzonderingen van de wormgangen.\n\nWormgang met enkele wortels van de gerst in de zandlaag onder de zavel op ca 45 cm diepte. Zavelbekleding van de wand van de gang. Waarschijnlijk is dit een gang van Lumbricus terrestris.\n2.3. Zware kalkarme komklei in de Betuwe\n\nNa het ploegen in de late herfst.\n\nOp dezelfde plek in het voorjaar. In de winter heeft het flink gevroren en zijn er ijslensjes ontstaan. Na de dooi bleven er kleine hoekige kruimels over. Die drogen snel uit en het wordt dan mogelijk een goed zaaibed te maken. Door de vorst in de winter wordt deze lastige, zeer zware grond bewerkbaar.\nVorst op klei in de winter heeft vanwege bovenstaand proces een goede naam. Wanneer door een goed zaaibed de groei ook voorspoedig is, is dit ook wel terecht. Toch kan vorst ook negatief werken. De werking van de ijslensjes is een puur fysieke en geen biologische structuurverbetering. De kleine korrels hebben geen samenhang. Wanneer op een strenge winter een nat voorjaar volgt gaan de losse deeltjes verspoelen. Alleen een biologisch gevormde structuur kan hier weerstand tegen bieden. Bij een nat voorjaar is het vaak gunstig wanneer het in de winter niet gevroren heeft."
  },
  {
    "objectID": "janbokhorst/grasland-veen.html",
    "href": "janbokhorst/grasland-veen.html",
    "title": "GRASLAND OP Veen",
    "section": "",
    "text": "De toemaak (mest, slootbagger, stadsafval) is er niet meer. Het doel van toemaak, verteerbaar voedsel voor het bodemleven, is nog steeds actueel. Op verschillende manieren worden nieuwe oplossingen gevonden."
  },
  {
    "objectID": "janbokhorst/grasland-veen.html#inleiding",
    "href": "janbokhorst/grasland-veen.html#inleiding",
    "title": "GRASLAND OP Veen",
    "section": "Inleiding",
    "text": "Inleiding\nVeengronden komen voornamelijk voor in Noord- en Zuid-Holland, Friesland en Drenthe. De oppervlakte was vroeger aanzienlijk groter, maar vanwege erosie door zee en rivier, en door afgraven is veel veen verdwenen.Er zijn meerdere soorten veen:\n\n\n\nveenmosveen\n\n\nVeenmosveen.\nDit veen ontstaat buiten de invloed van zee, rivier en grondwater om en alleen regen is de waterbron. Veenmos en een aantal andere planten vormen het veen.\n\n\n\nzeggeveen\n\n\nZeggeveen. \nHet water is hier wat rijker door invloed van grondwater of water uit zee en rivier. Zeggen vormen de belangrijkste bron van het veen\n\n\n\nbosveen\n\n\nBosveen.\nWanneer zee of rivier klei aanvoeren, worden de omstandigheden gunstig voor de groei van bomen. Het zijn voornamelijk elzen en wilgen, maar ook andere bomen komen voor.\nNaast de bovengenoemde veensoorten is er ook rietveen dat wordt gevormd onder brakke omstandigheden bij de kust.\n\nOverzicht veengronden in Nederland. Veengronden zijn bruin aangegeven.\n\nOverzicht veensoorten. Vooral veenmosveen is voor een groot deel verdwenen\nNa de veenvorming is veen bruin van kleur, niet gerijpt (makkelijk door de vingers te knijpen) en de oorspronkelijke plantenresten zijn nog goed te herkennen. Komt het veen in contact met lucht omdat het bijvoorbeeld wordt ontwaterd en voor landbouw in gebruik genomen, dan vinden de volgende processen plaats:\n1. VerweringDoor luchttoetreding oxideren de makkelijk oxideerbare organische verbindingen en wordt het materiaal zwart. Verwering is een onomkeerbaar proces. Verwering kan snel optreden bij luchttoetreding. Komt bruin veen in contact met de lucht, dan wordt de buitenkant binnen enkele minuten zwart.\n2. RijpingNa de veenvorming bevat veen veel water. Bij indroging verdwijnt water en komen de bodemdeeltjes dichter op elkaar te liggen. Bij volledige rijping is veen niet meer tussen de vingers door te knijpen. Rijping is onomkeerbaar.\n\nOngerijpt veen kan gemakkelijk door de vingers worden geknepen (foto). Gerijpt veen in het geheel niet\n\nVeraardingBij voldoende lucht in de bodem kan het bodemleven zich ontwikkelen en worden de plant- en dierresten verteerd. Wanneer niet meer zichtbaar is welke planten aan veenvorming bijdroegen, is het materiaal veraard. De dikte van de veraarde laag bepaalt mede de bodemkwaliteit van een veengrond. Tijdens het veraardingsproces gaat wel een deel van het materiaal verloren en komt de oppervlakte lager te liggen Het bodemprofielGlobaal zijn bij veengronden drie lagen te onderscheiden. In onderstaande afbeelding zijn ze als afzonderlijke kluiten neergelegd\n\nOpbouw bodemprofiel veengrond.\n\nboven: niet verweerd, niet gerijpt, niet veraard,\nmidden: deels verweerd, deels gerijpt, deels veraard,\nonder: verweerd, gerijpt, veraard.\nDrie voorbeelden van een niet verweerde, niet gerijpte, niet veraarde diepere laag:\n\nOndergrond 75-85 cm diepte Kwadijk Noord-Holland\n\nOndergrond 80-90 cm diepte veengrond Zegveld Utrecht\n\nOndergrond 80-90 cm diepte veengrond Stolwijk Zuid-Holland\nVoorbeeld van een deels verweerde, deels gerijpte, deels veraarde diepere laag\n\nVeen op 35 tot 45 cm diepte.\nTussen de veraarde bovenlaag en de ongerijpte ondergrond bevindt zich een laag die in de winter volledig verzadigd is met water, maar in de zomer deels uitdroogt. In deze laag kunnen in de zomer scheuren optreden, vooral wanneer de grond wat klei bevat. In deze scheuren kan in de zomer ook wat grond uit hogere lagen vallen en wanneer in de winter de grond weer gaat zwellen is er eigenlijk niet voldoende ruimte over en ontstaan glimmende vlakken van samengeperste grond. In het midden van de foto is zo’n glimmend vlak te zien. Ook is te zien dat wortels in de zomer van de scheur gebruik hebben gemaakt om in diepere lagen te komen.\nVoorbeeld van een deels verweerde, deels gerijpte, deels veraarde diepere laag\n\nBovenlaag veengrond onder Purmerend met een goede doorworteling tot ruim 20 cm diepte\n\nBovenlaag veengrond onder Purmerend met een slechte doorworteling dieper dan 5 cm\nBovenstaande twee kluiten van verweerde, gerijpte en veraarde grond onder gras laten zien dat er grote verschillen in doorworteling voor kunnen komen. De oorzaak van dergelijke verschillen is veelzijdig. Berijden onder te natte omstandigheden is de belangrijkste, maar maïsteelt of teveel vee op een moment dat dat nog niet kan is soms ook de oorzaak. Het achterwege laten van mest die het bodemleven voedt speelt ook een rol. Vaak is het een samengaan van meerdere ongunstige maatregelen die elkaar versterken.\n\nKuil in een veengrond onder Purmerend. In de grond zijn verschillende lagen te herkennen:\nDe licht gekleurde bovenlaag is de veraarde laag. Hierin zijn resten van zand te herkennen dat is aangebracht om de draagkracht te vergroten.\nHieronder een zwarte deels veraarde laag met geringe bewortelingsmogelijkheden. Onder deze zwarte laag ligt de bruine ongerijpte veenlaag. Daar weer onder ongerijpte klei die voor de veenvorming is afgezet.\nIndrogend veenIndrogend veen wordt overal in West-Nederland aangetroffen, maar ook elders: randen van veenkoloniën en in het buitenland de Po-vlakte in Italië en in Indonesië op Java en Sumatra. Het probleem is dat na indrogen het veen moeilijk weer water opneemt. In april bijvoorbeeld kan de grond kurkdroog zijn. De grond is korrelig en het contact tussen wortel en bodem verdwijnt. Er kan bovenin wortelvilt ontstaan. Het verschijnsel treedt vooral op bij een pH-KCl van 3,3 – 4,5 en een Fe-gehalte van meer dan 4%. Het verschijnsel wordt niet veroorzaakt door krimp van humus of dicht opeen zitten van deeltjes, maar wel door colloïdale humus die een soort watervaste lijm vormt. De oplossing voor dit probleem in het verleden was het gebruik van toemaak (een mengsel van bagger en stalmest) die het bodemleven stimuleert en verhoging van de pH-waarde door gebruik van kalk. Belangrijk is ook dat het grondwater niet te laag staat in de zomer.\n\nAlleen de door het bodemleven veraarde bovenlaag wordt vochtig bij regen. Zelfs bij regen gedurende een hele winter blijft de laag onder de vochtige bovenlaag droog.\nKnippigheidKnippigheid komt voor op plaatsen waar vroeger klei werd afgezet in een rietmoeras met brak water. Het komt in het hele veengebied van West-Nederland voor, zelfs tot in de buurt van Utrecht. Door knippigheid kan de bodemstructuur zeer slecht zijn door een overmaat aan geadsorbeerde natrium en magnesium aan de klei. Om de structuur te verbeteren werd vroeger toemaak (een mengsel van bagger en stalmest) toegepast. Nu dat niet mogelijk is kan kalk de bodemstructuur wat verbeteren. Verder is stimulering van het bodemleven van belang. Maatregelen\n## Inleiding\nDe eigenschappen van de bodems in het veengebied verschillen sterk van die van zand en klei. Het hoge organischestofgehalte en de waterhuishouding zijn geheel anders. Verder moet voorkomen worden dat het materiaal verdwijnt door oxidatie. Een aantal maatregelen die hier specifiek betrekking op hebben worden in het volgende besproken.\nToemaakIn de Nederlandse landbouw krijgt de organischestofvoorziening veel aandacht. De bodemkwaliteit wordt er sterk door bepaald en aan maatschappelijke eisen rond milieu en klimaat kan beter worden voldaan door een goed organischestofbeheer. Er wordt daarom veel waarde aan het organischestofgehalte gehecht. Interessant is dat het evenwel niet om het gehalte alleen gaat, maar ook om de organischestofkwaliteit. Organische stof is in veengronden ruim voorhanden. Toch wordt er sinds het begin van de ontginning bemest met organischestofrijke mest. Deze stimuleert het bodemleven en dat is essentieel voor een goede bodem. Het centrale product was gedurende vele eeuwen de toemaak. Toemaak is een mengsel van slootbagger en stalmest. Stadsafval werd hier ook vaak aan toegevoegd. Toemaak was van belang voor de verzorging van het bodemleven, de basis voor de veraarding, en bevatte ook voedingsstoffen. Drie verschijnselen benadrukken het belang van toemaak in het verleden:\n\nEr zijn veensoorten met geheel verschillende eigenschappen. Onderzoek door Pons wees uit dat de veensoort toch geen grote invloed op de bodemeigenschappen had in het midden van de 19e eeuw. Pons schreef dat toe aan de dominerende rol van toemaak op de bodemeigenschappen.\n-Toemaak werd vaak verkocht aan tuinders in het Westland en aan bollentelers. In de Tweede Wereldoorlog was er voor het vee geen voergraan beschikbaar. De bedrijven die in het verleden geen toemaak hadden verkocht bleken veel minder last te hebben van de gewijzigde omstandigheden.\n-Toemaak wordt al langer niet meer gebruikt. Recent onderzoek toont aan dat de veensoort (koolstofpercentage van de organische stof) toch wel invloed op de bodemeigenschappen heeft (van Eekeren, 2012). Mogelijk geeft dit aan dat het huidige drijfmestgebruik toemaak toch niet in voldoende mate kan vervangen. Nieuwe meststoffen moeten mogelijk ontwikkeld worden om een optimale bodemkwaliteit te verkrijgen.\n\nToemaakbereiding. De bagger werd bij de slootrand gelegd om op te drogen en door te vriezen. Hierdoor kon beter een goede toemaak bereid worden door menging met stalmest en stadsafval\n\n\nHerinnering aan de voormalige baggerwinning voor de toemaakbereiding\n\nResten van stadsafval door gebruik van toemaak in een veengrond onder Amsterdam\n\nJan Duindam in Delfgauw bij Delft mengt slootbagger met potstalmest en maakt zo een eigentijdse toemaak\n\nEen andere manier van toemaakbereiding nieuwe stijl is een potstal met GFT-compost waar de koeien de uitwerpselen bij voegen. Hier bij Marinus de Vries in Stolwijk.\nGeen maïs\nMaïs is in de melkveehouderij gewild als aanvulling op gras bij het voer. De maïsteelt betekent evenwel een versterkte afbraak van de organische stof. Verder heeft de inzaai, maar vooral de oogst met zware machines bij natte omstandigheden, een negatieve invloed op de bodemstructuur. Teelt van maïs moet zoveel mogelijk beperkt worden.\n\nPerceel bij Nieuwerbrug na de maïsoogst. Een dergelijke aanslag op de bodemstructuur is vele jaren later nog merkbaar\nBerijden en betreden\nJuist op veen is het van belang om onder natte omstandigheden gebruik van zware machines en beweiden met veel koeien op een kleinere oppervlakte zoveel mogelijk te voorkomen. Kies bij beweiden de percelen uit die dat het beste kunnen verdragen. Let bij mechanisatie op de juiste banden en de juiste bandenspanning. Onderwaterdrains\n\nPerceel met onderwaterdrains bij Zegveld."
  },
  {
    "objectID": "janbokhorst/bodembewerking.html",
    "href": "janbokhorst/bodembewerking.html",
    "title": "Bodembewerking",
    "section": "",
    "text": "Het zijn de machines met hoge aslasten en brede banden die de grootste schade aan bodemkwaliteit toebrengen. Een overzicht van mogelijkheden om deze schade te beperken.\nNiet Kerende Grondbewerking\nNiet kerende grondbewerking (NKG) is prachtig voor een goede bodemkwaliteit. Op het moment evenwel op heel weing situaties mogelijk. Vooral op extensieve bedrijven zijn er wel mogelijkheden.. \nNiet Kerende Grondbewerking\nBij Niet Kerende Grondbewerking (NKG) wordt grondbewerking zoveel mogelijk vermeden en wordt ernaar gestreefd de grond zoveel mogelijk bedekt te houden. In Nederland, Belgie en Duitsland zijn er meerdere proeven rond NKG uitgevoerd. Slechts weinig bedrijven zijn ermee gestart. De conclusie op dit moment moet zijn dat Niet Kerende Grondbewerking alleen succesvol is op extensieve bedrijven met weinig rooigewassen op zwaardere grond.\nNieuwe technieken of zeer hoge brandstofkosten kunnen in de toekomst de mogelijkheden van NKG misschien vergroten.\nVoordelen van NKG:- Bevordert het bodemleven- Verbetert de bodemstructuur- Mogelijk diepere beworteling van het gewas- Een betere draagkracht en berijdbaarheid van de bodem- Meer waterinfiltratie en beter transport van water in de bodem- Meer capillaire opstijging- Minder verdampingsverlies- Betere vastlegging van C en CO2 in de bodem (organische stof)- Beter ziektewerend vermogen- Een lager brandstofgebruik- Minder arbeid nodig voor grondbewerking- Minder afspoeling van mineralen en gewasbeschermingsmiddelen- Minder wind- en watererosie door permanente bedekking van de bodem.- Vermindert bodemerosie\nNadelen NKG: - Kans op een grotere onkruiddruk- Risico op toename van bepaalde ziekten en plagen. Bekend zijn: slakken, muizen, bonenvlieg en schimmels. Bij schimmels is er ervaring dat fusarium in graan toeneemt. Ook rhizoctonia blijft in de toplaag aanwezig, bijvoorbeeld bij de teelt van suikerbieten na aardappelen is er meer kans is op besmetting, blijkt uit ervaring.\n- Een minder geschikte toplaag voor mechanische onkruidbestrijding door het voorkomen van grove organische planten resten.(Padmos, 2011, Balen2012, FAO, 2010).\nAardappelen en NKG-Voorkom grove plantendelen van oogstresten (stro) en groenbemesters met een vaste zode (grassen) bij het poten.-Poot later dan bij ploegen omdat de grond bij NKG langer te nat blijft.-Voorkom sporen van mest uitrijden, maaien groenbemester e.d.-Kies voorafgaand aan de teelt een groenbemester die de grond niet sterk bedekt, zodat verdamping mogelijk is, of een groenbemester die door verdamping de grond uitdroogt.-Of ruggen frezen in het najaar iets is, is nog niet bekend.\nStoppelbewerking op zand bij niet-kerende grondbewerking\nWe volgen een demonstratie op een veenkoloniale grond in Vredepeel.\n\nDe klassieke ploeg. Levert mooi schoon werk op.\n\nEen Imants spitmachine. Deze keert de grond deels. De aangedreven rol aan de achterzijde maakt de grond erg fijn, wat de kans op verstuiven vergroot.\n\nEen tweede Imants spitmachine heeft woelers tussen de spitbladen voor een wat diepere bewerking.\n\nDe Dutzi pennenfrees. Dit is de eerste machine die in Nederland voor niet-kerende grondbewerking werd gebruikt. Een combinatie van vleugelscharen die de grond los moeten maken en een frees.\n\nDe Dutzi werkt de stoppel niet goed onder.\n\nDe Lemkens Kristall 9. Achtereenvolgens woelen, mengen en tenslotte een aandrukrol. De vele ruimte tussen de onderdelen maakt het onderwerken van gewasresten makkelijker\n\nDe Lemkens Kristall 9 aan het werk.\n\nDe Amazone Cenius 3000-T. Met de smalle beitels kan de grond wat dieper losgemaakt worden. De stoppel wordt evenwel niet goed ondergewerkt en een voorbewerking is nodig. Dit betekent extra rijden en extra verdichten, wat bij niet-kerende grondbewerking een probleem is.\n\nDe Kerner Komet.\n\nDe Kerner Komet heeft sterverdelers die de grond goed egaliseren.\nConclusie: Voor iedere grond en ieder gewas is weer een andere machine nodig. Hoe dat precies zit is nog niet goed bekend. Er is nog veel te ontdekken. Alle varianten hebben wel als nadeel dat er met zware machines wordt gewerkt zodat bodemverdichting op zal treden. Hier valt ook nog het een en ander te ontwikkelen. Bij de aanwezige akkerbouwers was er niet veel animo om met niet-kerende grondbewerking te starten. Hier kan in de toekomst verandering in optreden als bedrijven goede resultaten blijken te hebben en andere factoren zoals stijgende brandstofprijzen niet-kerende grondbewerking aantrekkelijker maken.\nLiteratuurBalen, D. van, 2012 Niet kerende grondbewerking in akkerbouw en vollegrondsgroenteteelt. http://www.biokennis.nl/Dossiers/niet_kerende_grondbewerking in_agv/Pages/default.aspx.\nFAO (Food and Agriculture Organisation of the United Nations), (copyright 2010). What is Conservation Agriculture. http://www.fao.org/ag/ca/1a.html.Padmos, T. 2011. Aardappelen bij Niet Kerende Grondbewerking. Stageverslag HAS Den Bosch.\n\nOndieper ploegen of cultivaterenProbeer zo ondiep mogelijk te ploegen, maar niet altijd kan dat.\nEen duurzaam bodembeheer gaat uit van natuurlijke processen en brengt daar beperkt veranderingen in aan of intensiveert datgene wat in de natuur ook al gebeurt. Ploegen past hier eigenlijk niet in. Het bodemleven kent bijvoorbeeld van bovenin de grond naar beneden een geleidelijke verandering die een stabiel ecosysteem vertegenwoordigt. Door te ploegen wordt het gehele bodemorganisme letterlijk en figuurlijk op zijn kop gezet en is er geen sprake van werken in samenhang met de natuur.\nWaarom wordt er dan geploegd? Daar zijn meerdere redenen voor. Een te sterk vastgereden grond kan zo losgemaakt worden en wordt daardoor toegankelijk voor wortels. Verder wordt het door ploegen makkelijker om een goed zaaibed te krijgen zonder oogst- en mestresten. Ploegen gebeurt vaak vanwege praktische redenen, zelden om zo een hogere bodemkwaliteit op langere termijn te krijgen.\nOm deze laatste reden is er al heel lang geprobeerd een evenwicht tussen voor- en nadelen van ploegen te krijgen door zo ondiep mogelijk te ploegen. Heel veel experimenten in deze richting zijn uitgevoerd en de globale conclusie is misschien wel dat de opbrengsten niet echt hoger worden en de nadelen toch duidelijk naar voren komen. Ondiep ploegen wordt daarom maar heel weinig toegepast. De Rumpsted Ecoploeg die in de jaren 90 werd geïntroduceerd en tussen 10 en 15 cm diepte kon ploegen, belandde vaak achterin de schuur of ergens achter op het erf.\nDesondanks verdient het ondiepe ploegen toch aandacht. Er kan sprake zijn van een vicieuze cirkel: door dieper ploegen gaan het organischestofgehalte en de bodemstructuur achteruit, en dan gaan we maar nog dieper ploegen. Door de intensivering van de landbouw wordt vaak onder minder gunstige omstandigheden over de grond gereden en ook worden de machines zwaarder. Hierdoor verdicht de laag onder de bouwvoor en wordt het gebruikelijk om dieper te ploegen. Een ploegdiepte van 30 en soms 35 cm is gebruikelijk. Feit is dat de problematiek per situatie sterk varieert en dat er wel degelijk perspectieven voor ondiep ploegen zijn. Dat blijkt misschien uit het volgende.\nVoordelen ondiep ploegen-Een hoger organische stofgehalte met alle voordelen die daarmee samenhangen in de bovenlaag-De bovenlaag is beter bewerkbaar door een betere bodemstructuur-De kwaliteit van het zaaibed verbetert-Op lichte gronden is er minder verslemping-Bij ploegen ontstaat er een mechanisch gevormde structuur. Deze is minder stabiel dan een door het bodemleven gevormde structuur-Door de verhoging van de organische stof in de bovenste laag neemt de stikstofmineralisatie toe.-Bovenin meer vocht en meer bodemleven-Bij het ploegen is er minder versmering-Het probleem van de ploegzool is kleiner-De efficiëntie van de bemesting neemt toe-Ook op wat zwaardere gronden wordt het mogelijk om het ploegen in het najaar te verschuiven naar het voorjaar. Groenbemesters kunnen daardoor in de winter op het veld staan-Het brandstofverbruik is lager-Op wat langere termijn kan de opbrengst hoger worden omdat het zaadbed, de vochthuishouding en het bodemleven verbetert\nNadelen van ondiep ploegen-De onkruiddruk kan toenemen, vooral bij ploegen ondieper dan 20 cm-De kans bestaat dat het vochtgehalte in het voorjaar hoger is waardoor de bodembewerking later kan plaats vinden.-De beworteling neemt bij ondieper ploegen in de bovenste laag toe en in de onderste laag af. Dit kan een negatieve invloed hebben op de beschikbare hoeveelheid vocht en voedingsstoffen.-Oneffenheden in het perceel kunnen moeilijker vlak gemaakt worden door te ploegen.-Het is niet mogelijk om met ondergrondwoelers dieper liggende verdichte lagen los te maken.-Gewasresten worden niet altijd goed ondergewerkt.-De laag onder de bewerkte laag verdicht. Het is mogelijk woelijzers onder de ploeg aan te brengen om dit te voorkomen.-Door het invangen van gewasresten gaat de ploeg stropen.-Bij te natte grond treedt slip op bij bovenover rijden.-De aansluiting van de ploeggangen is soms niet goed. Bij bijvoorbeeld gras en luzerne kan er dan hergroei zijn. Door GPS-besturing kan de aansluiting van ploeggangen verbeterd worden.-Er is niet altijd voldoende losse grond om peen- en aardappelruggen te maken.\nSoorten ploegenDe Ecoploeg is de ploeg waar nu het meest ervaring mee is. Deze rijdt over het niet geploegde land en vormt daarom geen ploegzool. Een andere ploeg die bovenover rijdt is de Ovlac Mini. De Kverneland Ecomat rijdt door de voor. Om oogstresten en groenbemesters goed onder te werken, is een ploegdiepte van ca 12 cm nodig. Om ook de wortelonkruiden goed te onderdrukken moet tot ca 20 cm diep worden geploegd. Bij ploegen tot 12 cm diep hoeft de trekker niet in de voor te rijden.\nConclusieOndieper ploegen heeft potentieel grote voordelen, maar ook grote nadelen. Per situatie moet de keuze afgewogen worden.\nVergelijking ondiep ploegen en cultivaterenVoordeel ondiep ploegen-Onkruidzaden, gewasresten en mest kunnen goed ondergewerkt worden.-Er is redelijk veel grond om ruggen voor wortels en aardappels te maken.-In het voorjaar warmt de grond sneller op.\nNadeel cultivateren-Het bodemleven wordt verstoord.-Verticale wortel- en wormgangen worden verstoord wat invloed kan hebben op water- en luchtinfiltratie.\nLiteratuur\nPadmos, T. 2011. Aardappelen bij Niet Kerende Grondbewerking. Stageverslag HAS Den Bosch.Sukkel, W. 2012. Ploegen, hoe diep moet ik gaan?. Ekoland 10, p 12, 13.\n\nPloegen, spitten en cultivaterenEen hulp om een goede afweging te maken tussen verschillende bodembewerkingsmethoden.\nIn de praktijk is ploegen de favoriete hoofdgrondbewerking. Spitten en cultivateren zijn in specifieke gevallen de meest voor de hand liggende hoofdgrondbewerking. Vooral cultivateren lijkt voor de bodem gunstiger. Een beter bodemleven en hoger organischestofgehalte zijn het resultaat. In het volgende een overzicht van voor- en nadelen.\nVoordelen ploegenGewasresten volledig ondergewerktOnkruidzaden diep wegGoede verkruimeling\nNadelen ploegenBodemleven volledig verstoordOrganische massa te diepVoren die geëgaliseerd moeten worden\nVoordelen cultivatorGoede mengingGoede waterdoorlaatbaarheidGelaagdheid blijft intactGeen voren\nNadelen cultivatorGewasresten aan het oppervlakOnkruidzaden in toplaagMeerdere bewerkingen nodig\nVoordelen spitmachineGoede mengingCombineren met zaaiGeen vorenWeinig structuurbederfOnder natte omstandigheden toe te passenZware grond kan langer bewerkt worden\nNadelen spitmachineGewasresten aan het oppervlakOnkruidzaden in toplaagLage capaciteit"
  },
  {
    "objectID": "janbokhorst/economie.html",
    "href": "janbokhorst/economie.html",
    "title": "Economische kanten van verbetering van de bodemvruchtbaarheid",
    "section": "",
    "text": "Alle maatregelen in de landbouw die op de bodem gericht zijn kosten geld en kunnen ook geld opleveren. Dat laatste is soms op korte en soms op langere termijn. Het is per bedrijfstype en bodemtype steeds weer wat anders. Dat maakt dat het een ingewikkeld onderwerp is. In het volgende enkele voorbeelden.\nEen gangbare akkerbouwer kan 55 euro per ha verdienen door GFT-compost te gebruiken.\nGebruik van GFT-compost naast drijfmest en aanvullend kunstmest op een gemiddeld akkerbouwbedrijf in Zuid Nederland resulteert in een positief saldo van gemiddeld €55 ha-1 ten opzichte van de basissituatie waarin de maximaal toegelaten hoeveelheid drijfmest en kunstmest wordt gebruikt. Ook indien rekening gehouden wordt met tijdseffecten voordat meeropbrengsten en besparing op beregeningskosten worden gerealiseerd is het gemiddeld rendement over 30 jaar 17%. Het prijsverschil (op land) tussen compost en drijfmest heeft zeer grote invloed op deze bedrijfseconomische gevolgen. Indien dit verschil €9 is, in plaats van de veronderstelde €15 (in geval van GFT-compost), dan verdubbelt het positieve saldo bij compostgebruik en halveert de terugverdientijd naar 3 jaar. Dit grote effect van het prijsverschil tussen compost en drijfmest is er ook verantwoordelijk voor dat het gebruik van (dure) zeer schone compost vrijwel nooit rendabel zal zijn voor situaties waarin drijfmestgebruik een realiteit is. Ook het gebruik van compost op grasland is hierdoor zelden rendabel. Daarnaast is het effect op de gewasproductie van grote invloed op de bedrijfseconomische gevolgen van compostgebruik. Het is aannemelijk gemaakt dat de veronderstelde 5% meeropbrengst bij gebruik van GFT-compost een voorzichtige aanname is voor situaties waarin het organischestofgehalte van wezenlijke invloed is op de bodemkwaliteit. Mocht deze meeropbrengst echter lager liggen, dan daalt het bedrijfseconomisch rendement zeer snel; bij 4% meeropbrengsten bijvoorbeeld resteert een positief saldo van €21 ha-1 en daalt het gemiddeld rendement over 30 jaar naar 3%. Bron: J. de Wit, Bedrijfseconomische aspecten van compostgebruik in de akkerbouw. Louis Bolk Instituut 2013.\nEconomie bodemonderhoud grasland\nDoor een goede verhouding te kiezen tussen blijvend gras, grasklaver en mais kan een veehouderijbedrijf op zand 7000 euro verdienen.\n Door elke drie jaar 20% grasklaver op het melkveebedrijf te roteren met 20% snijmais, en 60% van het perceel te reserveren voor blijvend grasland met een lage frequentie van graslandvernieuwing verbetert de bodemkwaliteit aanzienlijk. Bij onderzoek van het Louis Bolk Instituut in 2016 werden het organische stofgehalte, de bodemchemie, de bodemstructuur, de beworteling, het bodemleven en de waterhuishouding beoordeelt. Zo loopt bijvoorbeeld het organische stofgehalte op dekzandgrond onder blijvend grasland op naar 6 tot 7% terwijl continue bouwland rond de 2% schommelt. Met een vruchtwisseling van 3 jaar grasklaver en 3 jaar mais kan dit organische stofgehalte oplopen naar 3,5 tot 4%. Vervolgens hebben de onderzoekers in twee scenario’s doorberekend wat de effecten zijn als een gemiddeld melkveebedrijf uit de regio Achterhoek en Liemers overstapt op blijvend grasland en snijmais in rotatie met grasklaver. Hieruit blijkt dat dit geld oplevert (tussen de € 6.000 en ruim €7.400) én milieuwinst: minder aanvoer van soja en minder gebruik van kunstmest, waardoor de nitraatuitspoeling daalt, en de ammoniakuitstoot beperkt blijft. Bron: van Eekeren e.a. Veefocus december 2016.Economie bodemonderhoud akkerbouwFinanciele aspecten van bodembeheer in de akkerbouw.\nEconomie bodemonderhoud akkerbouw\nAan de hand van drie cases worden de economische effecten behandeld van verbetering van de bodemkwaliteit door extra aanvoer van organische stof. Daartoe zijn voor elk van de drie cases twee bemestingsstrategieën toegepast. Van deze strategieën zijn de technische en financiële effecten op korte en lange termijn in kaart gebracht. Daartoe is gebruik gemaakt van Ndicea (model om de nutriëntenvoorziening te berekenen), GSA (LEI spelsimulatie akkerbouw om de financiële en technische resultaten op korte termijn te berekenen) en de expertise van Coen ter Berg (voor de technische effecten op lange termijn).BemestingsstrategieënDe toegepaste bemestingsstrategieën zijn ‘gewasbemesting’ en ‘bodembemesting’.Onder gewasbemesting verstaan we een bemestingsstrategie waarbij de toediening van de nutriënten zoveel mogelijk aansluit bij de behoefte van het gewas. Er wordt veel gewerkt met minerale stikstofmeststoffen door gebruik te maken van kunstmest (in gangbare landbouwsystemen) of ‘scherpe’ meststoffen zoals runderdrijfmest, kippenstrooiselmest en vinasse die in het voorjaar worden toegediend (in biologische landbouwsystemen).Bij ‘bodembemesting’ wordt het gewas indirect bemest via het bodemleven. Jaarlijks wordt een grote hoeveelheid organische stof aan de bodem toegevoegd, waarbij via allerlei bodemprocessen mineralisatie van organisch gebonden stikstof plaatsvindt. Deze stikstof kan vervolgens ten goede komen aan de plant.\nDrie casesCase I is een bedrijf op kleigrond met een vierjaarlijks vruchtwisselingschema met consumptieaardappelen, suikerbieten, wintertarwe, zomergerst en zaaiuien. De bedrijfsvoering is gangbaar. Voor deze case zijn twee (extreme) bemestingstrategieën toegepast. In geval van gewasbemesting worden alleen kunstmeststoffen toegediend. Bij bodembemesting is de bemesting er op gericht zoveel mogelijk organische stof aan de bodem toe te voegen door gebruik van dierlijke mest, groencompost en groenbemesting.\nCase II is een bedrijf met een biologische bedrijfsvoering. Het bedrijf ligt op zavelgrond en kent een zevenjaarlijkse vruchtwisseling met zomertarwe, consumptieaardappelen, kroten, zaaiuien en witlofwortelen. De gewasbemesting gaat uit van voorjaarsbemesting met runderdrijfmest, kippenstrooiselmest en vinasse. In het geval van bodembemesting wordt gebruik gemaakt van potstalmest in combinatie met groenbemesting, onderploegen van stroresten en het opnemen van luzerne in het bouwplan.\nCase III tenslotte is eveneens een biologisch akkerbouwbedrijf. Het ligt op kleigrond. Het bouwplan is zesjarig met zomertarwe, consumptieaardappelen, stamslabonen, suikerbieten en knolselderij. De bemestingsstrategieën zijn vergelijkbaar met Case II: De gewasbemesting bestaat uit runderdrijfmest en kippenstrooiselmest die in het voorjaar worden gegeven; de bodembemesting gaat uit van potstalmest, groencompost, groenbemesters, stroresten en luzerne in het bouwplan.\nResultaten op korte termijn\nIn alle drie cases blijkt op korte termijn ‘gewasbemesting’ veel voordelen te hebben boven ‘bodembemesting’.Op het gangbare bedrijf (case I) zijn dat een gemakkelijke toediening, goede beschikbaarheid van de meststoffen, eenvoudige opslag, de goede voorspelbaarheid van de werking van de meststoffen en de onafhankelijkheid van de weersomstandigheden.\nVoor de beide cases met biologische bedrijfsvoering (II en III) zijn de voordelen van gewasbemesting een goede beschikbaarheid van de gebruikte relatief goedkope mestsoorten, lage uitrijkosten, geen kosten voor groenbemesting en goede gewasopbrengsten. Dit resulteert in een fors hoger saldo bij gewasbemesting; het verschil met bodembemesting is becijferd op enkele honderden euro’s per hectare. Er kleven op korte termijn ook nadelen aan gewasbemesting op biologische bedrijven. Die hebben vooral te maken met het toedieningstijdstip. In het voorjaar is men afhankelijker van weersomstandigheden, waardoor structuurschade kan ontstaan en de kans op uitstel van zaai- of pootdata groter wordt. Verder worden er hogere eisen aan de logistiek gesteld om de mest op het juiste tijdstip op de juiste locatie te krijgen. Een ander nadeel is de hogere arbeidspiek in het voorjaar.\nResultaten op lange termijn\nEen groot nadeel van gewasbemesting is de negatieve organische stofbalans. Jaarlijks wordt meer organische stof afgebroken dan via de bemesting wordt toegediend. Op korte termijn merk je daar niet veel van, maar op langere termijn echter breekt de negatieve organische stofbalans op. Op het gangbare bedrijf uit het teruglopende organische stofgehalte zich in een slechtere bodemstructuur, waardoor de bewerkbaarheid en de slempgevoeligheid toenemen. De opkomst van de bieten en de uien zal sterk gaan wisselen en de onkruiddruk zal toe gaan nemen. Bij bodembemesting neemt de organische stofbalans toe, waardoor de bodem beter bewerkbaar wordt, de opkomst stabieler en de onkruiddruk geringer. Dit uit zich op het gangbare bedrijf in (nog) betere financiële resultaten op lange termijn.\nOp biologische bedrijven doen deze tendensen zich ook voor. De gevolgen daarvan zijn zelfs nog groter omdat er minder correctiemogelijkheden beschikbaar zijn. Ondanks het grote financiële nadeel op korte termijn blijkt bodembemesting op langere termijn voordelen te hebben.\nKosten van afzonderlijke bodemverbeterende maatregelen\nEr is een globale inschatting gemaakt van de kosten van verschillende manieren om het organische stofgehalte op te krikken. Per ton effectieve organische stof variëren deze kosten tussen -€50 tot +€60 voor de gangbare landbouw en -€40 tot +€90 voor de biologische landbouw. In het algemeen zijn dierlijke meststoffen goedkoper dan groenbemesters, stroresten en groencompost, maar de verschillen zijn sterk afhankelijk van incidentele prijsniveaus.\nConclusieVoor het gangbare bedrijf heeft een ruime organische stofvoorziening al op korte termijn een financieel voordeel bij een gunstige prijs van dierlijke mest. Op langere termijn neemt dat voordeel toe door de positieve effecten van een hoog organisch stofgehalte.\nVoor de beide biologische cases is op korte termijn gewasbemesting sterk in het voordeel, maar op langere termijn levert bodembemesting voordelen op. Over de effecten op langere termijn zijn weinig tot geen onderzoeksresultaten beschikbaar. Daarom zijn er grove aannames gemaakt over die effecten. Volgens ruwe inschattingen is de terugverdientijd van de investering in de bodemstructuur twaalf jaar (case II) tot ruim zeventien jaar (case III).\nDeze studie is tot stand gekomen in een samenwerking tussen LEI (Henri Prins), Coen ter Berg Advies en LBI (Jan Bokhorst)."
  },
  {
    "objectID": "janbokhorst/index.html",
    "href": "janbokhorst/index.html",
    "title": "OVER DE BODEM, HET LANDSCHAP, HET LANDBOUWPRODUCT, STOFFEN EN HUN SAMENHANG",
    "section": "",
    "text": "HOME\nBODEM\nLANDSCHAP\nPRODUCTKWALITEIT\nANDERS KIJKEN\nPUBLICATIES"
  },
  {
    "objectID": "janbokhorst/index.html#inhoud",
    "href": "janbokhorst/index.html#inhoud",
    "title": "OVER DE BODEM, HET LANDSCHAP, HET LANDBOUWPRODUCT, STOFFEN EN HUN SAMENHANG",
    "section": "",
    "text": "HOME\nBODEM\nLANDSCHAP\nPRODUCTKWALITEIT\nANDERS KIJKEN\nPUBLICATIES"
  },
  {
    "objectID": "janbokhorst/sportvelden.html",
    "href": "janbokhorst/sportvelden.html",
    "title": "Sportvelden",
    "section": "",
    "text": "Sportvelden staan vaak onderdruk. Het gewicht van een voetstap geeft meer druk op de zode dan een zware trekker. Toch is heeft het beheer van van een weiland en een grasmat van een sportveld overeenkomsten.  \n1. InleidingSportvelden worden veel belopen en bereden en de kans op bodemverdichting is daarom groot. Bij de aanleg is er de mogelijkheid een goede uitgangssituatie te creëren. Daarna zijn tekortkomingen veel moeilijker te herstellen. De grote fout die veel gemaakt wordt, is veel mest geven, veel beregenen en veel maaien en geen rekening houden met de ondergond. De kwaliteit van het gras gaat achteruit; er wordt opnieuw ingezaaid en een nieuwe periode van achteruitgang kan weer starten.Het is van groot belang om de bodemkwaliteit te volgen middels een kluitbeoordeling tot 20 cm en incidenteel tot 40 cm. Een intensieve en diepe beworteling is de basis voor een goed resultaat. Dit wordt bereikt door te zorgen voor een goede uitgangssituatie en vervolgens een goed beheer. In het volgende worden de onderdelen van een goed bodembeheer geschetst.\nTwee voorbeelden:\n\nHockeyveld op zandgrond in Zeist. Op 20 cm diepte een redelijke beworteling. De beworteling gaat door tot ruim 40 cm diepte\n\nVoetbalveld op zandgrond in Austerlitz. Bovenin een vervilte laag. De beworteling gaat niet veel dieper dan 5 cm. Bij de aanleg is niet voor een goede uitgangssituatie gekozen.\n2. Maatregelen\n2.1. AanlegAllereerst moet de uitgangsituatie beoordeeld worden middels een kuil. De hoogst toegestane grondwaterstand is 60 cm onder maaiveld in het voorjaar. Tot 60 cm moet de grond ook doorwortelbaar zijn. Dit is te beoordelen op een plaats waar planten staan of aan de hand van aanwezige poriën. De indringingsweerstand meten met een penetrometer is aanvullend een hulpmiddel, maar kan de visuele beoordeling van bodemstructuur of beworteling niet vervangen. Soms is het nodig de ondergrond los te woelen. De laag 0-40 cm moet een organischestofgehalte van tenminste 3% hebben en een deel van deze organische stof moet voedend zijn voor het bodemleven. Bij gebruik van compost is het beter om geen sterk uitgerijpte compost gebruiken. Groencompost is minder geschikt. GFT-compost bevat meer voeding voor het bodemleven.\nZuurgraadBij zandgronden is het optimaal om de pH-KCL of pH-CaCl2 op 5,3 te brengen; bij kalkloze zavel of klei op 6,4. Bij kalkrijke zavel of klei is de streefwaarde 6,8, maar dat is vaak niet haalbaar. pH-verlaging van uitgangsmateriaal met een te hoge pH is op korte termijn niet mogelijk. Dit moet in de loop van tijd door de activiteit van het bodemleven gebeuren.\nRegenwormenIndien niet aanwezig is enten van regenwormen wenselijk. Gebruik van Aporrectodea calliginosa heeft de voorkeur. Deze worm veroorzaakt geen uitwerpselen aan het oppervlak. Uitzetten in groepen op 10 m afstand van elkaar. Potwormen kunnen mogelijk de rol van regenwormen overnemen. Hoe deze gestimuleerd kunnen worden is niet bekend. Potwormen kunnen beter tegen een wat verdichte bodem dan regenwormen.\n2.2. OnderhoudStikstofbemestingDe stikstofbemesting is van groot belang. Deze mag niet te hoog en niet te laag zijn: in beide gevallen wordt de wortelgroei geremd. Houd de gift ruim onder de 200 kg N per ha. De stikstofbehoefte is afhankelijk van de levering uit de bodem en het weer en beide zijn niet goed in te schatten. Bepaal daarom de stikstofbemesting vanuit de groei en de ervaring met de grasmat.\nFosfaatVaak wordt er teveel fosfaat gegeven. De fosfaat die het gras opneemt, is afkomstig van door het bodemleven vrijgemaakte fosfaat en nauwelijks van fosfaat uit de bemesting. Wanneer de P-Al of P 8N HCL voldoende hoog is, is alleen een lage fosfaatgift van ca 30 kg P2O5 per ha nodig. Van fosfaat wordt vaak gezegd dat het de wortelgroei stimuleert. Dat is niet zo, de wortelgroei wordt juist geremd. Fosfaat verplaatst zich traag door de bodem en wortels moeten naar de fosfaat toegroeien. Bij weinig fosfaat gaan de wortels op zoek en daarom stimuleert weinig fosfaat de beworteling.\nMaaienLanger gras geeft een intensievere beworteling. Het gebruik van het gras bepaalt de toegestane lengte. Houd het gras, binnen deze context, zo lang mogelijk, bijvoorbeeld in perioden dat het niet gebruikt wordt.Aanbevolen minimale maailengte:voetbal 35-40 mmhockey 25-30 mmkorfbal 35-40 mmLaat indien mogelijk het gras eens flink langer worden. Dit stimuleert de beworteling. Hierna maak je het geleidelijk aan weer korter. Algemeen geldt dat van de totale graslengte niet meer dan een derde deel mag worden afgemaaid. Teveel in een keer maaien is schadelijk voor de beworteling. Maai gedurende het groeiseizoen twee of drie keer per week. Daarbuiten een keer per week. Vermijd maaien bij een te natte grond.\nVegenHet maaisel verhoogt het organischestofgehalte van de bovenlaag en hierdoor kan deze te vet worden. Vegen kan dit voorkomen.Wetra velden (velden met een extra schrale bovenlaag) moeten in de eerste jaren na aanleg worden geveegd. Gewone velden moeten niet worden geveegd tenzij er teveel maaisel aan het oppervlak blijft liggen. Nieuwe velden moeten ook vaak geveegd worden.\nRollenRollen is nodig na vorst en na een periode met grote regenwormenactiviteit. Onder normale omstandigheden moet er van november tot maart drie maal gerold worden.\nPrikrollenPrikrollen is ongunstig voor de zode; zowel met messen, beitels of holle pijpen. Bij vervetting of spelen onder ongunstige omstandigheden, kan het in bepaalde gevallen wel gunstig werken.\nBezandenDoor bezanden wordt de zode minder gevoelig voor regenrijke omstandigheden. In de winter wordt de toplaag ook stroever. De nazomer en vroege herfst is de beste tijd voor bezanden. Bezanden en uitslepen moet bij voldoende droge omstandigheden gebeuren.\nDe ideale toplaag heeft de volgende eigenschappen:dikte 15 tot 20 cmM50-cijfer 180-250leemgehalte &lt; 10%organischestofgehalte ca 3%\nHet aan te brengen zand moet de volgende samenstelling hebben:M50-cijfer 180-230leemgehalte &lt;5%organischestofgehalte &lt; 1%\nDressenVoor dressen moet goede teelaarde gebruikt worden en beslist geen humusarm zand. Het organische stofgehalte moet ca 3% zijn. Vastgelopen gedeelten moeten worden gelicht, beslist niet gekeerd. De doelmond kan met de vertidrain of schudfrees worden behandeld. Kale gedeelten mogen niet worden gefreesd omdat de bodemstructuur dan achteruit gaat.\nSlepenBij veel activiteit van regenwormen kan slepen nodig zijn. Het door de wormen opgebrachte zand kan, wanneer de omstandigheden goed droog zijn, met een star sleepraam worden verspreid.\nVertidraineren en schudfrezenVertidraineren en schudfrezen kunnen een hulpmiddel zijn om een verdichte structuur op te heffen. Bij combinatie met bezanden kan de waterafvoer verbeterd worden. Door vertidraineren ontstaan er zandpaaltjes waardoor het overtollige water weg kan stromen. Wanneer er geen problemen zijn moet vertidraineren en schudfrezen niet worden toegepast.\nVerticuterenVerticuteren moet alleen worden toegepast wanneer er een vervilte laag aanwezig is. Stel de mesjes af tot 10 mm. In het algemeen is bij weinig bespeelde velden verticuteren eenmaal per jaar nodig en bij normaal bespeelde velden eenmaal per 1 of 2 jaar. Een goede wormenpopulatie zal de noodzakelijke frequentie verlagen.\nWiedeggenKleine oneffenheden, bijvoorbeeld ontstaan door wormhoopjes, kunnen met de wiedeg teniet worden gedaan. Wanneer de wiedeg in de hefinrichting van de trekker is gemonteerd, kan de strafheid per situatie optimaal worden gekozen. Een eventueel sliblaagje kan ook met de wiedeg gebroken worden, wat weer voorkomt dat het slib de bovenlaag te glad maakt. Minder gewenste grassen als straatgras en struisgras kunnen ook met de wiedeg verwijderd worden. Bij veel van deze grassen en te straf wiedeggen kan de grasmat te hol worden.\nBodemverzorgende middelenEr worden vele middelen aangeboden die bacteriën, mycorrhiza’s en dergelijke zouden stimuleren. Dat er in bepaalde gevallen enige werking van uit gaat is niet uitgesloten, maar in het algemeen geeft onderzoek aan dat dergelijke middelen geen zin hebben.\nRassenkeuzeKeuze van diepwortelende rassen als onderdeel van het mengsel is van belang. Rietzwenkgras heeft een diepe beworteling en daarmee een geringere waterbehoefte.\nDoozaaienZaai alleen holle, open en kale gedeelten door. Keer of frees de grond daarbij niet, maar licht hem alleen met de hand. De structuur moet in de grond blijven. Gebruik een mengsel van 50% Engels raaigras en 50% veldbeemdgras. Ook 75% Engels raaigras en 25% veldbeemdgras is een mogelijkheid.\nBeregenenBergenen heeft drie doelen:\n1. Een goede groei onderhouden2. Verzorging van de kwaliteit van de grasmat3. Verzorging van de bodemstructuur\nDe aard van het uitgangsmateriaal van de bodem en de aanwezige bodemstructuur moeten aan de basis van het beregeningsbeleid staan.\nBij te vaak en veel beregenen ontstaat een ondiepe beworteling. Verder krijgen weinig betredingsresistente grassoorten als straatgras en ruwbeemdgras de overhand. Wanneer het beregenen wordt uitgesteld, gaat de plant diepere wortels vormen. Een dieper wortelstelsel is de basis voor een sterke grasmat.\nDoor met een schop een kluit uit te graven kan periodiek de diepte van de vochtige laag en de diepte van de beworteling worden vastgesteld. Vervolgens moet de bergening er op gericht worden dat de laag van 0-20 cm vochtig is. Vaak is een gift van ca 20 mm hiervoor nodig. Wanneer de toplaag sterk is uitgedroogd, moet eerst een gift van 3-5 mm worden gegeven en na enkele uren de grotere gift. Beregenen aan het einde van de nacht is het beste, omdat dan het verschil in temperatuur van de bodem en van het beregeningswater het minst verschillen.\nSpeelduurVoor onderhoud van een goede zode gelden de volgende normen voor maximale speelduur per jaar:\nWedstrijdvelden/trainingsvelden\nvoetbal 250 uur/400 uurhockey 150 uur/250 uurkorfbal 250 uur/400 uur\nverder niet bespelen na:3 mm neerslag gedurende 2 uur/0 uur10 mm neerslag gedurende 12 uur/2 uur\nTen slotte het verhaal van de aanleg van een voetbalveld op zandgrond in Friesland\nIn onderstaande fotoreeks wordt een overzicht gegeven van alle bewerkingen die worden uitgevoerd bij de herinzaai van een veld. Door een groot aantal malen met zwaar materiaal te rijden en intensieve bewerkingen uit te voeren, verdwijnt de samenhang uit de bodemstructuur. Om hier tegen te kunnen moet in de ondergond een goede bodemstructuur aanwezig zijn die het trillen en de druk van de machines kan verdragen.\nHet grote aantal foto’s maakt extra duidelijk wat de bodem en de regenworm allemaal moeten verdragen. Dit maakt mogelijk beter duidelijk dat een goede bodemverzorging vooraf vaak nodig is tot tenminste 40 cm diepte door gebruik van bijvoorbeeld compost. Tevens maakt het duidelijk dat bij iedere bewerking moet worden afgevraagd of deze wel nodig is en of er niet een bodemvriendelijker alternatief is.\n\n1. De met glyfosaat doodgespoten oude grasmat\n\n2. Het frezen van de oude grasmat\n\n3. Het vlak maken (kilveren) van de grond\n\n4. En verder kilveren\n\n5. En nog meer kilveren\n\n6. Draineren\n\n7. De drains liggen\n\n8. Opvullen met grof zand\n\n9. Weghalen van de overtollige grond\n\n10. Aanbrengen 4 cm verschralingszand\n\n11. De vertidrainmachine maakt gaten waar het zand ingespoeld kan worden\n\n12. Frezen van de bovenlaag\n\n13. Nog een keer dwars frezen\n\n14. Egaliseren\n\n15. Nog een keer dwars egaliseren\n\n16. Bemesten\n\n17. Het nieuwe gras wordt ingezaaid op een voorlopig volledig verdichte grond. \nNa al deze bewerkingen met vele zware machines is de kans groot dat de bodem volkomen verdicht is en de beworeteling ondiep blijft. Door een kuil te graven is dit te beoordelen. Wanneer het nodig is om opnieuw in te zaaien, kies dan voor een meer bodemvriendelijke methode.\n3. LiteratuurEekeren, N van, E.Heeres en F. Smeding, 2003. Leven onder de graszode. Louis Bolk Instituut Driebergen.Het groene boekje voor sportvelden van SV Wilp.\nPostma, J., 2006. Belang van bodemleven bij de aanleg van sportvelden. Branchevereniging Sport en Cultuurtechniek Rijen."
  },
  {
    "objectID": "janbokhorst/akkerbouw-veenkolonien.html",
    "href": "janbokhorst/akkerbouw-veenkolonien.html",
    "title": "AKKERBOUW Veenkolonien",
    "section": "",
    "text": "De resten van het hoogveen vormen een zwarte zure humus en verdichting en stuiven zijn het gevolg. Doordat de grondwatertstanden meestal goed geregeld kunnen worden wordt er op gote schaal toch akkerbouw op bedreven.."
  },
  {
    "objectID": "janbokhorst/akkerbouw-veenkolonien.html#inleiding",
    "href": "janbokhorst/akkerbouw-veenkolonien.html#inleiding",
    "title": "AKKERBOUW Veenkolonien",
    "section": "Inleiding",
    "text": "Inleiding\nDe veenkoloniën bestaan uit zandgronden die zijn ontstaan door afgraven van veen. Deels zijn ze organischestofarm en deels organischestofrijk. Ze liggen voornamelijk in Groningen, Drenthe, Overijssel en het grensgebied van Noord-Brabant en Limburg. Ze onderscheiden zich van andere zandgronden vooral vanwege het humustype en de grondwaterstanden. Akkerbouw is het belangrijkste bedrijfstype, maar ook grasland en groenteteelt komen voor.Het bodemprofielDe bodem binnen het gehele veenkoloniale gebied is redelijk overeenkomstig. Dat hangt samen met de ontstaanswijze. Lang geleden stroomden er door het zandgebied beken en kleine rivieren. Ca 15.000 jaar geleden trad er in de beekdalen in de droge zomers verstuiving van zand op en ontstonden zandruggen langs de dalen. Hierop zouden later de essen aangelegd worden. Het gebied tussen twee beken werd door de ruggen afgesloten en er ontwikkelde zich een natte heide met onder meer dopheide en pijpenstrootje. Deze natte heide ging later over in veenmosveen.De overheersende bodemopbouw is een donkere bovenlaag van ca 40 cm dikte. Hieronder is een humusinspoelingshorizont met een egale bruine kleur. Onder de bovenlaag kan een veenlaag zitten, de rest van het oorspronkelijke hoogveen. Ook kan deze veenlaag zo dik zijn dat de hele ondergrond veen is. De humusinspoelingslaag in het zand is soms afwezig en onder de bouwvoor is er dan direct het zand met een zeer laag organischestofgehalte. Dit zand kan ook lemig zijn. De bovengrond varieert in organischestofgehalte van slechts enkele procenten tot tegen de 20% organische stof. De organische stof is zwart en heeft minder gunstige eigenschappen. De grond versmeert snel en verdicht makkelijk. De geringe stabiliteit uit zich ook in de gevoeligheid voor verstuiven in het voorjaar. Bij een hoger organische stofgehalte is de draagkracht minder goed. De ondergrond neigt tot verdichting.\n\nSappemeer\n\nDedemsvaart\n\nDe Peel\nDe laag onder de bouwvoor\nVoordat de veenvorming een aanvang nam groeiden er planten die bij een natte zandgrond passen, zoals dopheide, pijpenstrootje en andere.\n\nDe natuurlijke vegetatie van een natte podzolgrond. Pijpenstrootje is een van de belangrijke planten.\nPijpenstrootje kan met zijn wortels de zandgrond indringen. Overal in de laag onder de bouwvoor treffen we deze resten van pijpenstrootjewortels nog aan. Vaak zijn het wortels van planten die hier ca 7000 jaar geleden groeiden. Deze wortels vertellen wel iets. Ze laten zien dat de laag onder de bouwvoor niet zeer vast is. Hier en daar groeien de wortels van de huidige landbouwgewassen ook in deze oude wortelgangen naar beneden. Het is belangrijk hier goed op te letten. Woelen van de grond is dan soms niet nodig. De podzolgronden van de veenkoloniën zijn onder natte omstandigheden ontstaan. Water houdt de bodem enigszins los. Heel anders is dat bij de hooggelegen droge zandgronden met struikheide. Daar kunnen door humusinspoeling extreem verdichte humusinspoelingslagen ontstaan. Enigszins verdicht is de ondergrond van de veenkoloniale zandgronden desondanks toch wel en mechanisch losmaken is bijna steeds nodig. Extreem verdicht wordt de laag onder de bouwvoor door de moderne mechanisatie in de landbouw en dan is losmaken bijna altijd nodig.\n\nResten van pijpenstrootjewortels onder de bouwvoor van een veenkoloniale grond in de Peel\nHumustype\nEen belangrijk deel van de organische stof in veenkoloniale gronden is nog afkomstig van het veen dat er groeide. Dit veen is gevormd door planten als veenmos in eerste instantie en verder ook door wollegras, zonnedauw en een beperkt aantal andere planten. Het veen groeide uitsluitend op regenwater en wat stof dat er neerdwarrelde. Stikstof was nauwelijks aanwezig. De organische stof van het veen is daarom zeer koolstofrijk en zeer arm aan stikstof. De humus die hieruit ontstaat is ook zeer koolstofrijk en heeft ongunstige eigenschappen. Deze humus bepaalt mede het bodemgebruik van de veenkoloniën. De grond is moeilijk rul te krijgen en intensieve teelten, zoals groenteteelt, zijn daarom moeilijk. Er is een stikstofrijkere, biologisch actievere humus nodig om de zanddeeltjes met elkaar te verbinden. Die gunstige humus is van nature nauwelijks aanwezig, maar werd er met compost uit de stad en vaste mest wel naar toegebracht. Dat stopte toen de chilisalpeter werd ontdekt. Aanvoer van organische mest leek niet meer nodig en de chilisalpeter versnelde het afbraakproces van de zo belangrijke actieve humus. In 1919 is er nog een monument opgericht voor Klaas de Vrieze die op de winterlandbouwschool de chilisalpeter propageerde. In feite droeg hij bij aan de achteruitgang van de gronden in de veenkoloniën. Aanvoer van biologische actieve organische stof is een van de belangrijkste aandachtspunten in de veenkoloniën. Dat het organischestofgehalte soms vrij hoog is door de aanwezigheid van humus gevormd uit het oude veen, kan deze aandacht voor verse organische stof makkelijk verdoezelen.\n\n\n\n\nwollegras\n\n\n\nEnkele vormers van het hoogveen. Veenmos (de belangrijkste), wollegras en zonnedauw.\n\nDe humus die uit het veen ontstond is na regen op lagere plekken vaak nog te zien. De scheuren bij opdrogen geven het karakter al wat aan. Het is een smerende humus met ongunstige eigenschappen.\n\nOp de foto een in september uitgestoken kluit van een lelieplant. Deze kluit geeft de problematiek van de veenkoloniën goed weer. De lelies worden geteeld in een vruchtopvolging van vier jaar, waarvan twee jaar aardappelen. Bij aardappelen wordt de grond twee keer in het seizoen, bij aanleg van de ruggen en bij de oogst, volledig losgewoeld. Voor de lelies wordt er tot ca 25 cm gespit en ook dan weer wordt de grond losgewoeld. Door het intensieve bewerken gaat iedere structuur uit de grond. Het gevolg hiervan zien we op de foto. De lelies wortelen zeer oppervlakkig. Hoewel de grond in het voorjaar is losgemaakt is die nu, in september, helemaal verdicht en bevat vrijwel geen wortels. De eenzijdige humus van de veenkolonien is de belangrijkste veroorzaker van de snelle verdichting. Andere, meer actieve organsiche stof aanvoeren met compost of gewassen is van belang.\n\nDe onderlaag met de massieve niet doorwortelbare brokken. Slechts een wortel lukt het om een klein stukje in de dichte laag te komen.\n\nHet in 1919 in Bareveld (Groningen) opgerichte monument ter herinnering aan de in 1915 overleden landbouwleraar Klaas de Vrieze die het gebruik van chilisalpeter prropageerde. Met de tekst:\nHulde aan de nagedachtenis van wijlen K.J. de Vrieze, overleden 30 januari 1915, den ijverigen propagandist voor het gebruik van kunstmeststoffen in de Veenkoloniën - Hij wees den landbouw nieuwe wegen, den boer tot heil, het land ten zegen - Hij leerde de ouderen en onderwees de jongeren"
  },
  {
    "objectID": "janbokhorst/graaf-een-kuil.html",
    "href": "janbokhorst/graaf-een-kuil.html",
    "title": "Graaf een kuil",
    "section": "",
    "text": "Door op verschillende plekken in de bodem te kijken zie je dat de bodem iedere keer weer anders is. Leer op deze wijze ook waarom dat zo is. Door vaker te graven wordt bodembeoordeling steeds interessanter en bodembeheer steeds beter.\nEen eenvoudige bodembeoordeling\nEen eenvoudige bodembeoordeling waarmee de bodem snel een cijfer van 0 tot 10 gegeven kan worden.\nOm bodems te vergelijken of om meer inzicht te krijgen in tekortkomingen van bodems kunnen een aantal belangrijke eigenschappen gekwantificeerd worden. Hiertoe zijn meerdere systemen ontwikkeld. Een snelle eenvoudige methode is de SSQR-methode (Smart Soil Quality Rating). De bodem krijgt een cijfer tussen 0 en 10:\nBeoordeeld worden:\nstructuurelementen, regenwormen en beworteling.\n1. Structuurelementen\nPercentage scherpblokkige structuurelementen in de laag 0-25 cm\n0 punten: meer dan 50% is scherpblokkig\n2 punten: 25-50% is scherpblokkig\n4 punten: minder dan 25% is scherpblokkig\nEen scherpblokkig element is hoekig en er groeien geen wortels in"
  },
  {
    "objectID": "janbokhorst/graaf-een-kuil.html#regenwormen",
    "href": "janbokhorst/graaf-een-kuil.html#regenwormen",
    "title": "Graaf een kuil",
    "section": "Regenwormen",
    "text": "Regenwormen\nAantal regenwormen in een kluit van 20 x 20 x 20 cm\n0 punten: 0\n1 punt: 1\n2 punt: 2\n3 punten: 3 of meer\n\nHet tellen van wormen gaat het beste na  een periode waarin de bodem langere tijd voldoende vochtig is. Bijvoorbeeld een natte periode in de zomer of in de herfst."
  },
  {
    "objectID": "janbokhorst/graaf-een-kuil.html#beworteling",
    "href": "janbokhorst/graaf-een-kuil.html#beworteling",
    "title": "Graaf een kuil",
    "section": "3. Beworteling",
    "text": "3. Beworteling\nMaximale diepte van de beworteling\n0 punten: 0 wortels per 100 cm2 op 40 cm diepte1 punt: 1wortel per 100 cm2 op 40 cm diepte2 punten: 2 wortels per 100 cm2 op 40 cm diepte3 punten: 3 of meer wortels per 100 cm2 op 40 cm diepte\n\nVeel bodems zijn na 25 cm diepte door verdichting slecht doorwortelbaar. Voor de vochtvoorziening en de voorziening van voedingststoffen is een diepere beworteling van belang.\nTel de scores bij elkaar op\ntotaal 0 punten: zeer slechte bodemkwaliteit\ntotaal 10 punten: zeer goede bodemkwaliteit\n\nMeer over de visuele beoordeling van de bodemstructuur\nVoorzichtig de grond open breken. Wat is er dan te zien?\nVoor de plant is het van belang dat er voldoende vocht en lucht in de bodem zit en dat voedingsstoffen goed bereikbaar zijn. De bodemstructuur speelt hierbij een belangrijke rol. Bij een verdichte grond blijft de groei van de gewassen al snel achter. Wanneer dit alleen plaatselijk is, valt het op. Wanneer het gehele perceel geen optimale structuur heeft, valt dit vaak minder op. Een structuurbepaling kan dan meer duidelijkheid geven. Om de bodemstructuur te beoordelen is een visuele beoordeling het beste. U heeft hier alleen een spade en een mes voor nodig. In het volgende wordt aangegeven hoe ieder dit zelf kan doen.\nDe structuurelementen\nBelangrijke structuurelementen in de grond zijn (zie ook de foto’s onderaan deze pagina):\n1. Kruimels.\nDit zijn losse kruimels van 0,3 tot 1 cm groot. Wortels kunnen gemakkelijk in deze kruimels en tussen deze kruimels doorgroeien.\n2. Afgerond blokkige structuurelementen.\nDit zijn blokjes grond van wisselende grootte, van 1 tot wel 10 cm groot. De zijkanten zijn niet vlak, de hoeken zijn rond. Bij doorbreken heeft het breukvlak vaak een andere glans of kleur dan de buitenkant. Bij een enigszins ruwe behandeling kunnen ze vaak makkelijk in kruimels overgaan. Let er goed op of dit in de grond ook zo was of dat het werkelijk grotere elementen zijn.\n3. Scherpblokkige structuurelementen.\nDeze zijn hoekig en compact. De wanden zijn glad.\nHet is mogelijk de gewichts- of volumeverdeling van de verschillende soorten structuurelementen in te schatten. Verschillende percelen kunnen dan vergeleken worden.\n\nKruimelige structuur\nVoor plantengroei is dit de mooiste structuur\n\nAfgerond blokkige structuur\nDeze structuurelementen zijn wat meer afgerond en niet hoekig. Er zijn veel porien. Wortels kunnen er makkelijk doorheen. Bij licht erop drukken worden het vaak kruimels en zijn dan minder goed te onderscheiden van de kruimelige structuurelementen.\n\nScherpblokkige structuur\nDe kluiten zijn hoekig en er kunnen in het algemeen geen wortels in doordringen. Soms zitter er wel wortels in. Dat is bijvoorbeeld het geval wanneer jonge planten in losgemaakte grond zijn geplant en de wortels eerst in de grond kunnen doordringen maar later zakt de grond volledig in tot een scherpblokkige structuur. \nHet verkrijgen van een kluit op een spade\nOm de bodemstructuur te beoordelen is het nodig om een ongestoorde kluit van de laag 0-25 cm diepte en van de laag 25-50 cm diepte vrij te krijgen. Dit kan met een normale spade gebeuren. Wel moet zo gewerkt worden dat de te beoordelen grond niet verstoord wordt.\nOm een ongestoorde kluit te krijgen wordt eerst een kleine kuil gegraven. Zonder de grond te verstoren wordt een te beoordelen kluit, dikte ca 10 cm, aan alle kanten vrijgemaakt en zorgvuldig naar boven gehaald. Bij het naar boven halen moet de kluit goed ondersteund worden. Een plankje tegen de voorkant kan op sommige grondsoorten goed helpen. De foto’s hieronder laten dit zien.\nDe kluit wordt uit de grond gehaald en bij voorkeur op een verhoging voor verdere beoordeling gelegd.\nWanneer er op de kluit een plant staat kan ook de beworteling beoordeeld worden.\nBekijk ook onderstaande animatie hieronder, klik op de foto. *  ### Titel dia\nSchrijf uw onderschrift hier\nKnop *  ### Titel dia\nSchrijf uw onderschrift hier\nKnop *  ### Titel dia\nSchrijf uw onderschrift hier\nKnop *  ### Titel dia\nSchrijf uw onderschrift hier\nKnop *  ### Titel dia\nSchrijf uw onderschrift hier\nKnop *  ### Titel dia\nSchrijf uw onderschrift hier\nKnop\n\nMeer over de visuele beoordeling van het bodemleven\nKijk naar regenwormen. Het bodemleven is zeer divers en het grootste deel zo klein dat het niet te zien is. Regenwormen zijn duidelijk te zien en geven een goede indicatie over de bodemkwaliteit.In de bodem zijn er 3 groepen regenwormen te onderscheiden. Dit onderscheid is van belang, omdat de invloed van de worm op de bodem per groep varieert.\n\nGroep 1: Strooiselbewoners\nDe bovenkant is rood en de onderkant grauw. Ze leven vooral in de strooisellaag en komen ook aan de oppervlakte om plantenresten te verzamelen.\n\nGroep 2: Bodembewoners\nDeze wormen hebben aan bovenzijde en onderzijde eenzelfde grauwe kleur. Ze eten ook grond en zijn belangrijk voor de bodemstructuur en de binding van humus aan kleideeltjes.\n\nGroep 3: Pendelaars\nOok deze wormen zijn aan de bovenkant rood en aan de onderkant grauw. Ze zijn groot en de belangrijkste soort: lumbricus terrestris, heeft een platte staart  (afbeelding).\nDeze wormen leven hun hele leven in eenzelfde verticale gang. Die gang kan dan dienen als afvoer van overtollig regenwater, aanvoer van lucht en op de wanden van de gang ontwikkelt zich een actief bodemleven.\n\nDe drie groepen regenwormen naast elkaar.\n\nMeer over de visuele beoordeling van de beworteling\nBewortelingWat vindt de plant van de bodem? Voor een antwoord op deze vraag kijk onder meer naar de beworteling.\nDe wortels van de planten zeggen veel over de bodem. \n\nVeel wortels en veel kleine wortels geven aan dat er goede bewortelingsmogelijkheden zijn:\n\nWeinig wortels die vaak dik en kronkelig zijn met hier en daar een zijwortel die ook weer kronkelig is geeft aan dat er structuurproblemen zijn.\n\nWortels zijn te tellen. Op een horizontaal vlak op een oppervlak van 10x10 cm is een mogelijkheid. Dieptes van 20 en 40 cm zijn belangrijk.\n\nDiverse methoden van visuele bodembeoordeling Methoden voor visuele bodembeoordelingEr zijn eenvoudige en uitgebreide methoden om de bodem te bekijken. Alle hebben gemeen dat de bodem zelf meegenomen kan worden in de beslissingen rond bodembheer en dat is al heel belangrijk.\nBeknopte snelle score methode, SSQRDe SSQR (Smart Soil Quality Rating) is een eenvoudige en snelle methode die de belangrijkste bodemproblemen in kaart brengt. Beoordeeld worden het deel scherpblokkige structuurelementen (0-4 punten), het aantal regenwormen (0-3) punten en het aantal wortels op 40 cm diepte (0-3 punten). Op deze wijze wordt een score van minimaal 0 en maximaal 10 punten verkregen. De methode is vooral nuttig wanneer een eenvoudige beoordeling van belang is. Zie hierboven.\n2. Bodemscan Louis Bolk InstituutDe bodemscan van het Louis Bolk Instituut is een interessante methode. Interessant omdat deze scan vanuit de Nederlandse situatie is ontwikkeld en nauw gekoppeld is aan wenselijke cultuurmaatregelen die direct passen bij de bedrijven waar het om gaat. Beoordeeld worden:\n-beworteling, 0-25 cm, 25-50 cm, &gt; 50 cm-bodemstructuur, % scherpblokkig 0-25, 25-50 en &gt; 50 cm-storende laag, diepte en dikte van een eventuele storende laag\nDe scan is tot nu toe alleen ontwikkeld voor akkerbouw op zandgronden. http://www.louisbolk.org/downloads/2986.pdf Naast de beoordelingsmethode worden maatregelen aangegeven rond waterhuishouding, keuze van hoofdgrondbewerking en inzet van groenbemesters.\nDeze scan is een voorbeeld van een degelijk onderbouwde werkwijze. Het zou goed zijn wanneer van meerdere bodems en meerdere bedrijfssystemen dergelijke scans gemaakt werden.\n3. BodemconditiescoreIs de bodemscan vanuit de bedrijven en in Nederland ontwikkeld, de bodemconditiescore is in Nieuw-Zeeland ontwikkeld en moet nog aan de Nederlandse situatie aangepast worden. Daar wordt nu hard aan gewerkt en mogelijk groeien de verschillende benaderingswijzen (SSQR, Bodemscan LBI) naar elkaar toe omdat de uitgangsprincipes veel overeenkomst vertonen.\nDe bodemconditiescore is ontwikkeld door Graham Shepherd in Nieuw Zeeland. De methode wordt nu in veel landen toegepast en is onder meer onder auspiciën van de FAO verder ontwikkeld.\nDe methode wordt nu in Nederland door verschillende instanties ontwikkeld (Louis Bolk Instituut, SKB, WUR en Aequator), vooral bij grasland ( www.mijnbodemconditie.nl ). Er wordt een promotieonderzoek naar de methode uitgevoerd. (M. van Leeuwen).\nEen belangrijk voordeel van de Bodemconditiescore is dat deze internationaal al langere tijd is toegepast. De objectiviteit en toepasbaarheid is in veel teelten nu bekend. De methode heeft ook nadelen en die zullen bij het huidige uittesten waarschijnlijk naar voren komen, waardoor aanpassing mogelijk is. De methode bestaat uit een beoordeling van:\n-gewasbedekking-beworteling-Verdichting 10-40 cm-regenwormen-bodemstructuur-zuurgraad (pH)-organische stof (kleur)-aantal gekleurde vlekken\nDe belangrijke bodemeigenschappen zijn er in opgenomen, maar een nadeel is dat zuurgraad en organische stof niet in het veld beoordeeld kunnen worden en de score dus niet in het veld afgerond kan worden. Verder is de bedekking een moeilijk thema. Die wisselt door het jaar of is altijd 100% (gras). Beworteling en bodemstructuur worden heel algemeen beoordeeld en passen nog niet bij een specifieke vorm van bodemgebruik. Dit laatste is bij de Bodemscan al wel het geval.\nLiteratuurEr is de laatste jaren veel werk gedaan aan objectivering van de methode. Vindt hier recente wetenschappelijke literatuur.\nLeeuwen, M. van e.a. Visual soil evaluation: reproducibility and correlation with standard measurements. Soil Tillage and research vol. 178, may 2018. p 167-178. https://www.sciencedirect.com/science/article/pii/S0167198717302131?via%3Dihub\nBall, B.C., Batey, T., Munkholm, L.J., 2007. Field assessment of soil structural quality –a development of the Peerlkamp test. Soil Use Manag. 23, 329–337. http://dx.doi.org/ 10.1111/j.1473-2743.2007.00102.x.\nBall, B.C., Batey, T., Munkholm, L.J., Guimarães, R.M.L., Boizard, H., McKenzie, D.C., Peigné, J., Tormena, C.A., Hargreaves, P., 2015. The numeric visual evaluation of subsoil structure (SubVESS) under agricultural production. Soil Tillage Res. 148, 85–96. http://dx.doi.org/10.1016/j.still.2014.12.005.\nBall, B.C., Guimarães, R.M.L., Cloy, J.M., Hargreaves, P.R., Shepherd, T.G., McKenzie, B.M., 2017. Visual soil evaluation: a summary of some applications and potential developments for agriculture. Soil Tillage Res. 173, 114–124. http://dx.doi.org/10. 1016/j.still.2016.07.006.\nEmmet-Booth, J.P., Forristal, P.D., Fenton, O., Ball, B.C., Holden, N.M., 2016. A review of visual soil evaluation techniques for soil structure. Soil Use Manag. 32, 623–634.http://dx.doi.org/10.1111/sum.12300.\nGugino, B.K., Idowu, O.J., Schindelbeck, R.R., Van Es, H.M., Wolfe, D.W., Moebius-Clune, B.N., Thies, J.E., Abawi, G.S., 2009. Cornell Soil Health Assessment Training Manual, Edition 2.0. Cornell University, Geneva, NY.\nGuimarães, R.M.L., Ball, B.C., Tormena, C.A., 2011. Improvements in the visual evaluation of soil structure. Soil Use Manag. 27, 395–403. http://dx.doi.org/10.1111/j. 1475-2743.2011.00354.x.\nGuimarães, R.M.L., Ball, B.C., Tormena, C.A., Giarola, N.F.B., da Silva, Á.P., 2013. Relating visual evaluation of soil structure to other physical properties in soils of contrasting texture andmanagement. Soil Tillage Res. 127, 92–99. http://dx.doi.org/ 10.1016/j.still.2012.01.020.\nGuimarães, R.M.L., Lamandé, M., Munkholm, L.J., Ball, B.C., Keller, T., 2017. Opportunities and future directions for visual soil evaluation methods in soil structure research. Soil Tillage Res. 173, 104–113. http://dx.doi.org/10.1016/j.still.2017. 01.016.\nJohannes, A., Weisskopf, P., Schulin, R., Boivin, P., 2017. To what extent do physical measurements match with visual evaluation of soil structure? Soil Tillage Res. 173, 24–32. http://dx.doi.org/10.1016/j.still.2016.06.001.\nMcGarry, D., 2004. A Methodology of a Visual Soil – Field Assessment Tool – to Support, Enhance and Contribute to the LADA Program. FAO, Rome.\nMcKenzie, D.C., 2013. Visual soil examination techniques as part of a soil appraisal framework for farm evaluation in Australia. Soil Tillage Res. 127, 26–33. http://dx.doi. org/10.1016/j.still.2012.05.004.\nMueller,L.,Kay,B.D.,Hu,C.,Li,Y.,Schindler,U.,Behrendt,A.,Shepherd,T.G.,Ball,B.C., 2009. Visual assessment of soil structure: evaluation of methodologies on sites in Canada, China and Germany. Part I: Comparing visual methods and linking them with soil physical data and grain yield of cereals. Soil Tillage Res. 103, 178–187. http://dx.doi.org/10.1016/j.still.2008.12.015.\nNewell-Price, J.P., Whittingham, M.J., Chambers, B.J., Peel, S., 2013. Visual soil evaluation in relation to measured soil physical properties in a survey of grassland soil compactioninEnglandandWales.SoilTillageRes.127,65–73.http://dx.doi.org/10. 1016/j.still.2012.03.003."
  },
  {
    "objectID": "janbokhorst/moestuin.html",
    "href": "janbokhorst/moestuin.html",
    "title": "Moestuin",
    "section": "",
    "text": "Graaf een kuiltje en kijk of de wortels de grond wel goed kunnen doorwortelen. Geef ieder jaar 200 tot 300 liter mest of compost per 100 vierkante meter voor onderhoud van de bodem. Daarnaast soms nog wat aanvullende meststoffen. \n1. Inleiding\nMoestuinen komen op veel verschillende bodems voor. Iedere bodem heeft zijn eigen wijze van beheer en de beschreven werkwijze bij akkerbouw en tuinbouw op de verschillende bodems kan richting geven aan het beheer van moestuinen op de verschillende bodems. Moestuinen hebben ook iets gemeenschappelijks. Er worden namelijk vaak veel verschillende gewassen verbouwd, maar bijna geen van deze gewassen levert voldoende organische stof voor onderhoud van de bodem.\nIn de praktijk wordt de noodzakelijke bodemverzorging op meest verschillende wijzen uitgevoerd. Soms worden extreme hoeveelheden mest of compost jaarlijks ondergewerkt, soms wordt er alleen met wat organische of minerale mestkorrels gewerkt. Extreme mesthoeveelheden zoals 10 tot 20 kruiwagens per 100 m2 geven ogenschijnlijk wel een mooie grond, maar de voeding van de plant is zeer onevenwichtig en jaar in jaar uit van deze planten eten is niet wenselijk. De nitraatgehalten worden dan veel te hoog en ook de smaak heeft er onder te lijden. Alleen wat mestkorrels, vaak voor een groot deel bestaande uit kippenmest is ook niet wenselijk. De bodemkwaliteit gaat achteruit. Alle gronden, ook humusrijke en veengronden, hebben regelmatig wat mest of compost nodig. Hoeveel dan? Als richtlijn kan aangehouden worden zo’n 300 liter per 100 m2 per jar. Dat mag ook wel 600 liter om het andere jaar zijn, maar niet een keer in de bijvoorbeeld 5 jaar een grote hoeveelheid geven. Het bodemleven heeft jaarlijks voedsel nodig en niet een keer per 5 jaar.\nWanneer vele jaren 300 liter mest of compost per 100 m2 gegeven wordt (bij goede bodems 200 liter), zijn aanvullende bemestingen steeds minder nodig. De eerste jaren is wat stikstofrijke mest of kaliumrijke mest aanvullend vaak wel nodig. Een bodemanalyse kan hierbij helpen om de juiste hoeveelheid te kiezen.\nVerder moet beoordeeld worden of de bodem voldoende diep los is en de wortels goed de grond in kunnen komen. Een kuil wijst dit uit. Mocht de bodem verdicht zijn dan kan dubbeldiep spitten waarbij de bovenste 25 cm ook boven blijft nodig zijn. Wanneer de laag 25 tot 40 cm arm is aan organische stof kan hier wat compost doorgewerkt worden. Niet lopen op de bedden waar de gewassen geteeld worden is van groot belang. Hoe de bovenste 40 cm beoordeeld kan worden met een kleine profielkuil wordt in het volgende beschreven.\n2. Beoordeel zelf uw bodem!\nWe gaan in een kleine kuil de bodem beoordelen en letten daarbij vooral op de beworteling en de bodemstructuur.\nWe doen dit bij een plant die al wat langer in de grond staat. Bijvoorbeeld een doorgeschoten slakrop, maar op zich is iedere plant geschikt.\nEerst graven we naast de plant een kuiltje.\n\n\nNu steken we met de spade links,\n\nrechts,\n\nen achter\n\n\n\nbodem moestuin\n\n\n\nen steken de kluit uit op 20 cm diepte\n\nLeg de kluit ergens op zodat die goed bekeken kan worden;\nmet een mes de grond wat loskrabben.\n\nBij deze grond zijn veel wortels op 20 cm diepte.\n\nIn de laag 0-20 cm waren kruimels en afgerond blokkige kluitjes, waar wortels doorheen groeiden.\n\nWe gaan nu dieper naar 40 cm en steken eerst links en achter weer af,\n\n\n\nbodem moestuin\n\n\n\nOok op 40 cm vinden we nog wortels, maar deze zijn wat dikker en kronkeliger en hebben wat meer moeite om de grond in te komen.\n\nDe grond bestond uit hoekige, scherpblokkige kluiten, waar de wortels alleen langs, maar niet in konden groeien."
  },
  {
    "objectID": "janbokhorst/akkerbouw-flevoland.html",
    "href": "janbokhorst/akkerbouw-flevoland.html",
    "title": "AKKERBOUW Flevoland",
    "section": "",
    "text": "De Flevolandse kleigronden zijn de jongste kleigronden. Aanvankelijk zeer productief, maar de hoeveelheid makkelijk verteerbare organische stof verdween geleidelijk. Geringere stikstoflevering en structuurproblemen namen toe. De bodemvruchtbaarheid gaat nog steeds achteruit. De mate van inzicht dat er wat gedaan moet worden neemt evenwel toe. Flevoland is toonaangevend op het gebied van werken aan bodemkwaliteit."
  },
  {
    "objectID": "janbokhorst/akkerbouw-flevoland.html#inleiding",
    "href": "janbokhorst/akkerbouw-flevoland.html#inleiding",
    "title": "AKKERBOUW Flevoland",
    "section": "Inleiding",
    "text": "Inleiding\nDe gronden van de Flevopolders zijn uniek. Uniek wat betreft ontstaanswijze, maar ook wat betreft eigenschappen. Het zijn heel jonge gronden. Waar ter wereld vind je zoiets, ook op zo grote schaal? Het zijn kalkrijke zavel- en kleigronden en die treffen we ook in Zuidwest- en Noord-Nederland aan, maar de Flevogronden zijn toch anders. Ze zijn anders omdat:\n- de organischestofgehalten relatief laag zijn;- er minder dan elders een verdichte laag onder de bouwvoor zit;- er bijna steeds wat grotere poriën naar de ondergrond gaan waardoor wortels kunnen groeien en het gehele groeiseizoen water op kunnen nemen.\nDe combinatie van deze eigenschappen geeft een specifieke groei. De gewassen zijn relatief ijl en de eenzijdige groei maakt dat ze moeilijk tot afrijping komen. Wanneer hier bij de teelt niet duidelijk rekening mee wordt gehouden, scoren ze op het gebied van smaak niet hoog.\nDe enorme groeikracht wordt al zichtbaar in de bossen. De essen, die hier thuishoren, vertonen een sterke hoogtegroei. Eronder ontwikkelt zich een weelderige brandnetelvegetatie.\n\nEssen in het Larserbos bij Lelystad in het voorjaar. Weelderige groei van bomen en brandnetels\nDe bodem\nDe bovenlaag is in het algemeen geploegd. Kenmerkend voor Flevoland is dat onder de geploegde bouwvoor de grond gelaagd is. De gelaagdheid wordt veroorzaakt door verschillen in zwaarte en door verschillen in organischestofgehalte. De gelaagdheid belemmert de beworteling sterk, maar door de aanwezigheid van grove poriën kunnen wortels toch wel dieper de grond in. Plaatselijk bevindt zich een schelpenlaag op 25 tot 30 cm diepte die ook remmend kan zijn voor de beworteling.\n\nTarwe, Elandweg bij Lelystad\n\nLichte zavelgrond ten noorden van Lelystad\n\nProfiel kort na de inpoldering in de Noordoostpolder. De scheuren in de grond laten zien dat de ongerijpte klei door waterverlies minder ruimte nodig heeft.\nHet geheim van Flevoland: de ondergrond\nDe ondergrond is gelaagd en vaak moeilijk doorwortelbaar, maar door de poriën kunnen de wortels toch dieper de grond in. Dit verschijnsel op zo grote schaal zien we niet bij de zeekleigronden elders in Nederland. De poriën zijn onder meer gevormd door riet in de ontginningsfase en later ook door pendelende wormen.euwe alinea\n\n\n\n\nwortels in de bodem\n\n\nRond de wortelgang is vaak roest aanwezig. Verder van de wortelgang is de grond luchtarm en is het opgeloste ijzer gereduceerd en wordt de grond blauw. Bij de wortelgang kunnen bacteriën profiteren van afgestorven wortels en dit als voedsel gebruiken. Door het gereduceerde ijzer met behulp van lucht in de gang te oxideren winnen ze energie. Het geoxideerde ijzer wordt als bruine roest zichtbaar.\nDe bodemstructuur\nTot het eind van de vorige eeuw was het moeilijk om blauwe plekken in de grond te vinden. De nieuwe eeuw gaf een heel ander beeld. Overal zijn ze nu in Flevoland te vinden. Blauwe plekken ontstaan wanneer de grond verdicht is. Het geoxideerde bruine ijzer verbindt zich met zwavelhoudende eiwithoudende verbindingen waardoor een blauwe kleur ontstaat. De typische rotte eierenlucht is hier ook waar te nemen. De blauwe plekken hangen samen met veranderde omstandigheden:\n- De machines worden zwaarder en verdichten meer.- Er worden meer hakvruchten geteeld met intensievere grondbewerking.- Er worden minder granen en grassen verbouwd die organische stof leveren voor het bodemleven en de bodemstructuur verbeteren.- Het oogsttijdstip wordt later door nieuwe rassen, waardoor de oogst onder nattere omstandigheden plaatsvindt. Een akkerbouwer: “Vroeger waren we op 20 september klaar met de aardappeloogst, nu beginnen we op 20 september”.- Sinds 1998 gaat de oogstperiode vaker samen met veel regenrijke dagen.\n\nOndanks poriën toch te weinig lucht en blauwe anaerobe plekken\n\nRechts een luchtarme plek die door de wortels gemeden wordt\n\n\n\nwortels verdichte kluiten\n\n\nTussen sterk verdichte kluiten kruipen de wortels. Ze hebben evenwel zeer weinig contact met de bodem, waardoor opname van voedingsstoffen belemmerd wordt.\n\nNa ploegen is de grond door massieve kluiten niet ingezakt en ontstaan er gaten in de grond\n\n\n\nscheuren met wortels in zware klei\n\n\nDe wortels van gras zoeken op deze zware klei bij Zeewolde de scheuren op die in de zomer ontstaan\n\nAardappels wortelen in de rug, maar daaronder niet meer\n\nOnder de bouwvoor sterke verdichting met blauwe plekken.\n\nNa diepploegen om veen omhoog te krijgen ter verhoging van het organischestofgehalte ontstaat deze bizarre situatie bij Zeewolde in Zuidelijk Flevoland.\nPlassen op het land\nZonder een kuil te graven is in een natte periode eind augustus ook te zien dat de bodem verdicht is. In de zomer is de grond warm en bacteriën gaan dan aan de slag en putten de zuurstofvoorraad snel uit. De stoffen die dan ontstaan (H2S, NH3) zijn zeer schadelijk voor de plantengroei. Plassen op het land in de winter geven aan dat er verdichting is. Die is schadelijk voor de groei in het komende seizoen, maar de vorming van schadelijke stoffen treedt dan niet of minder op. Op de volgende foto’s een rondgang door Flevoland in augustus 2010.\n\n\n\n\nwater op het land\n\n\nWormenproblemen\nNa een aantal jaren met minder problemen is na 2011 het wormenprobleem op veel bedrijven weer opgedoken.Het probleem- Er zijn problemen met de oogst van ui, aardappel en suikerbiet op vooral de wat zwaardere gronden. Met de aardappels komen veel kluiten mee en soms moet er beregend worden alvorens geoogst kan worden.- Er zijn problemen met de kwaliteit, bijvoorbeeld kale of gebarsten uien- De zaaibedbereiding en onkruidbestrijding worden moeilijkerDe oorzaakDe bodemstructuur gaat achteruit door nieuwe teeltomstandigheden (zie ‘4. De Bodemstructuur’).Tegelijk zijn er hoge opbrengsten en komt er vooral via het loof veel wormenvoer in de grond. Door de verdichte bodem en omdat daar veel voer is, ontwikkelt zich een zeer grote wormenpopulatie in de bovenlaag van de grond. De wormen scheiden veel lijmstoffen uit die de grond onder droge omstandigheden doen verkitten.De afname van het gebruik van bestrijdingsmiddelen die wormen doden, speelt waarschijnlijk ook een rol.\nDe oplossingMinder rooivruchten telen en minder grondbewerking onder ongunstige omstandigheden (bijvoorbeeld vaste rijpaden) is de oplossing, maar slechts enkelen lukt het deze maatregelen toe te passen. De bodemstructuur verbeteren door toedienen van calciumrijke stoffen als gips of ongebluste kalk heeft, op enkele uitzonderingen na, geen voldoende effect. Op enkele tientallen bedrijven is er voorlopig nog geen uitzicht op een oplossing.\n\nAporrectodea callginosa, Nederlands meest voorkomende worm, is de belangrijkste veroorzaker van de structuurproblemen. Deze eet zich door de grond heen. Normaal is dat zeer gunstig voor de bodemstructuur, maar wanneer dat te intensief gebeurt, versmeert de grond.\n\nAardappels op een perceel met grote oogstproblemen bij Dronten. In de dunne bovenlaag veel wormen; daaronder de sterk verdichte grond.\nMaatregelen\nHier wordt alleen op maatregelen ingegaan die specifiek zijn voor de akkerbouw in Flevoland. Algemene maatregelen worden behandeld in “Maatregelen bodemonderhoud”.\nMest en compost1. GFT- en groencompostOmdat de organischestofgehalten lager worden, wordt er wel compost gebruikt. Onderzoek wijst uit dat dit vooral effect heeft, wanneer er meerdere jaren redelijke hoeveelheden worden gebruikt. Bij compost gaat het om de bijdrage aan de organischestofvoorziening en om voeding van het bodemleven. GFT-compost heeft de voorkeur boven groencompost. Doordat uit de grondstoffen voor groencompost steeds meer het houtige materiaal wordt verwijderd, omdat het gebruikt wordt voor energiewinning, gaat de kwaliteit van groencompost achteruit. Het wordt steeds meer humusrijk zand, wordt wel gezegd.Wat betreft humusopbouw, regelmatige levering van voedingsstoffen en voeding van het bodemleven is vaste mest op de Flevolandse gronden superieur. Laat het een seizoen liggen en zet het driemaal om met een kraan. Helaas is het steeds moeilijker verkrijgbaar. Meer over mest en compost vindt u hier\n\n2. NatuurcompostIn Flevoland zijn meerdere natuurgebieden die periodiek gemaaid moeten worden. Het materiaal leent zich uitstekend voor composteren. Meerdere technieken zijn uitgetest. Verhakselen en enkele malen met een kraan omzetten is een mogelijkheid. Ook zijn er speciale composteermachines die over de rillen rijden en een mooi product afleveren. Bij composteren op grond treedt er geen verontreiniging van het oppervlaktewater van betekenis op. Gebruik van maaisel uit de regio is een mooi regionale bijdrage aan milieu, bodemvruchtbaarheid en klimaat. Het composteren op grond wordt daarom vaak toegestaan. Soms wordt toch beoordeeld dat er een conflict met de wetgeving is.\n\nCompostering van maaisel uit de natuurgebieden rond Schokland. De rillenmethode waarbij aeroob gecomposteerd wordt met een composteermachine wordt hier toegepast.\n\nVolgen van de temperatuur tijdens het composteren van maaisel.\nVaste rijpadenHet werken met vaste rijpaden in combinatie met RTK-GPS is in Flevoland voor het eerst in de biologische teelt toegepast. Het vindt plaats op grotere bedrijven of in een samenwerking tussen bedrijven omdat de investeringskosten op kleinere bedrijven te hoog zijn. Vaste rijpaden leidt tot een betere bodemstructuur, hogere opbrengsten, meer werkbare dagen, minder onkruid en een hogere meststofefficiëntie. Desondanks zijn de financiële voordelen nog niet goed duidelijk. Oogsten vanaf vaste rijpaden is nog een probleem. Machines die dit wel kunnen zijn in ontwikkeling.\n\nTrekker voor werken op vaste rijpaden op 3,20 m afstand tussen de wielen op een biologisch bedrijf bij Ens\nWoelenZwaardere machines verdichten de grond, de grond blijft dan langer nat en bij opnieuw berijden wordt de grond onder nog weer nattere omstandigheden bewerkt. In de laag onder de bouwvoor kan de grond zo sterk verdichten dat de gewasgroei er aanzienlijke schade van ondervindt. De verdichte laag loswoelen lijkt dan een oplossing, maar meerdere onderzoeken over vele jaren gaven aan dat dit niet helpt en soms extra schade oplevert. Een uitvoerig onderzoek van PPO van 2006 tot 2009 (van Geel e.a. 2009) had als doel dit onderwerp degelijk uit e zoeken.Op een grond bij Lelystad met 14% lutum en 3,4% organische stof en een sterk verdichte laag tussen 25 en 40 cm werden onderstaande bodembewerkingen vergeleken (foto’s PPO):\n\nWoelen met een gewone woelpoot\n\nWoelen met de combiplow\n\nWoelen met de combiplow\n\nEn spitten met een spitmachine\nDe grond werd tot ca 45 cm losgemaakt. Deze gewassen werden vergeleken: luzerne, wintertarwe, aardappel en suikerbiet.Het bleek dat de grond na de behandeling weer sterk verdichtte en er geen hogere opbrengsten waren. Luzerne was ook niet in staat om de losgemaakte grond te bewortelen. De penwortel liep al snel vast.\nDe mechanische weg is mogelijk niet de goede. Stimulering van regenwormen, veel aandacht voor de bodem bij het kiezen van een bewerkingstijdstip en minder hakvruchten in het bouwplan zijn alternatieven. Een woeler die meer kerend werkt en inbrengen zodat de grond niet weer inklinkt en het gebruik van compost of ander organisch materiaal in de laag 15 tot 40 cm hebben mogelijk perspectieven. DiepploegenDe belangrijkste reden om diepploegen toe te passen is de afname van de bewerkbaarheid. De oorzaak van de minder goede bewerkbaarheid ligt vooral bij:\n-teelt van te weinig graan en groenbemesters;-toename van de bodemdruk door zwaardere machines;-toename van de bewerkingsintensiteit.\nWanneer de teeltwijze niet verandert, is diepploegen maar een tijdelijke oplossing voor de problemen. Naast de slechter wordende bewerkbaarheid speelt evenwel ook een rol dat er vaak lichtere grond onderin het bodemprofiel aanwezig is die naar boven geploegd kan worden. Hierdoor worden er op zwaardere grond meer teelten mogelijk.\nDe resultaten van diepploegen zijn wisselend. Grote problemen en sterke verbetering komen beide voor. Gunstige ervaringen zijn er door:-minder gebruik van diesel door minder bewerkingen;-minder arbeid doordat er sneller kan worden gewerkt;-hogere opbrengsten;-mogelijkheid voor meer teelten;-minder wormproblemen.\nMinder gunstige ervaringen zijn er door:-een minder goede ontwatering;-grotere stuifgevoeligheid;-meer bodemgebonden ziekten;-meer verslemping door fijner zand in de bovenlaag;-ontstaan van een verdichte laag;-minder goede productkwaliteit, hogere sorteerkosten, vooral op zwaardere gronden;-fosfaattekort;-zoutschade.\nAlvorens de beslissing te nemen om te gaan diepploegen is een analyse ter plekke door een deskundige belangrijk. Deskundigheid op dit gebied is schaars. Door het opheffen van de Rijksdienst IJsselmeerpolders in 1989 is veel kennis verloren gegaan.Veel problemen kunnen voorkomen worden door na het diepploegen direct te draineren. en dit bij plaatselijke verzakking van de buizen na bijvoorbeeld vier jaar weer te herhalen. Een ander belangrijk punt is om het bouwplan - tenminste tijdelijk - aan te passen. Niet 1op 3 aardappels, maar bijvoorbeeld 1 op 5. En voldoende gras of graan. Daar draait alles om. In het eerste jaar ook geen ui, peen of aardappels telen, maar vochtonttrekkende gewassen als tarwe en suikerbiet.\n\nPerceel bij Biddinghuizen dat gediepploegd wordt. Zand is naar boven gekomen en de zware zavel is in diepere lagen terecht gekomen. \nVoorbeelden van diepploegen op bedrijven\nWe gaan kijken bij de Firma Breg aan de Zeebiesweg in Biddinghuizen.\n\nWintertarwe op een gediepploegd perceel bij de Firma Breg aan de Zeebiesweg in Biddinghuizen. Na de oogst is compost opgebracht.\n\n\n\nregenwormen alleen in de laag compost\n\n\nAan de oppervlakte zijn regenwormen massaal bezig de compost de grond in te werken.\n\nDe tarwe wortelt alleen zeer ondiep.\nWat hebben we gezien?Na het diepploegen is een zeer humusarme grond ontstaan die zeer weinig wortels bevat. Aan de oppervlakte maken regenwormen een zeer mooie organischestofrijke grond met een goede structuur.\nHoe nu verder?Dien regelmatig compost toe en teel organischestofleverende gewassen zoals tarwe of grassen. Dat de tarwe nu nog weinig wortels maakt geeft aan dat er nog een lange weg te gaan is.Voor wie overweegt om te gaan diepploegen: denk goed na over de zeer arme grond die ontstaat. Regelmatig heeft men spijt van de keuze tot diepploegen. Bodembedekking\n\nGrote oppervlaktes liggen in de winter kaal. Voor de bodemstructuur is dit schadelijk. Vooral binnen het onderzoek naar Niet Kerende Grondbewerking wordt er gezocht naar oplossingen voor dit probleem.\nLiteratuurGeel, W.C.A.van, P.H.M. Dekker (PPO-AGV) en W.J.M. de Groot (Alterra), 2009. Verbetering structuur ondergrond. Verslag van veldonderzoek op een zavelgrond te Lelystad 2006-2009. Praktijkonderzoek Plant & Omgeving B.V. Sector AGV PPO nr. 32 50055100"
  },
  {
    "objectID": "janbokhorst/organische-stof.html",
    "href": "janbokhorst/organische-stof.html",
    "title": "Organische stof",
    "section": "",
    "text": "Organische stof\n\n### ORGANISCHE STOF\nOrganische stof is essentieel voor een vruchtbare bodem. Het gaat hierbij om de eigenschappen van de organische stof. Het is niet zo dat meer ook altijd beter is.\nOrganische stof\nIn een vruchtbare bodem moet er snel afbreekbare organiche stof en ern meer stabiele organische stof zijn. Pantenwortels en vaste mest of compost leveren vooral organisch materiaal. Reken eens de lange termijn verwachting van het organische stofgehalte uit. \nDe bodem bestaat slechts voor een klein deel uit organisch materiaal. Dit zijn voor het grootste gedeelte afgestorven planten en dieren en voor gemiddeld 15% levende organismen. Dat zijn regenwormen, potwormen, aaltjes, springstaarten, mijten, bacteriën, schimmels en andere bodemdieren.\nAfbraak van organische stof is een continu proces. Een deel van de organische stof wordt omgezet in koolzuur, water en voedingsstoffen en een deel in stabielere, moeilijker afbreekbare verbindingen. Omwille van de eenvoud is het gebruikelijk om drie soorten organische stof in de bodem te onderscheiden. Het onderscheid wordt gemaakt in de mate van afbreekbaarheid. Alle drie soorten organische stof zijn voor een vruchtbare bodem van belang:\nMakkelijk afbreekbaar-draagt bij aan ontwikkeling van het bodemleven-levert plantenvoedingsstoffen-verbetert bodemstructuur door bijvoorbeeld slijmstoffen van bacteriën en gangen van wormen-bij sterke activiteit van het bodemleven en een dichte grond kans op luchtgebrek\nMatig stabiel-geleidelijke voeding van het bodemleven en plant door het hele groeiseizoen-veroorzaakt vaak een gevarieerd bodemleven-weinig kans op anaerobe plekken-verbetert de bodemstructuur doordat het de samenhang van organische stof met minerale delen in stand houdt\nZeer stabiel-houdt vocht vast-houdt voedingsstoffen vast, vooral kalium en sporenelementen-verbetert de bodemstructuur, maar bij een hoog C/N quotiënt kan het de bodem ook smerend maken onder natte omstandigheden\nOrganische stofgehalteAls indicatie voor een wenselijk organische stofgehalte kan 3% aangehouden worden, bij zware klei een wat hoger percentage. Veel van het aangevoerde materiaal wordt al binnen een jaar afgebroken. Jaarlijks wordt tussen 2 en 4% van de oude organische stof uit vorige jaren afgebroken. Tijdens dit afbraakproces komen er voedingsstoffen vrij.\nDe organische stof die binnen een jaar verteert, levert wel voedingsstoffen en voedt het bodemleven, maar draagt niet bij aan de opbouw van organische stof. Effectief voor het organischestofgehalte is alleen die organische stof, die langer dan een jaar in de bodem aanwezig is. Het deel van aangevoerde organische stof dat na een jaar nog aanwezig is, wordt de effectieve organische stof (eos) genoemd.\nAls vuistregel geldt, dat bij een ploegdiepte van 25 cm voor het handhaven van 2% organische stof aan effectieve organische stof nodig is:-1400 kg effectieve organische stof per ha per jaar bij een jaarlijkse afbraak van 2%. Deze afbraak geldt voor de wat zwaardere kalkloze gronden met relatief weinig bewerking,-2800 kg effectieve organische stof per ha per jaar bij een jaarlijkse afbraak van 4%. Deze afbraak geldt voor lichtere kalkrijke gronden met een hogere pH-waarde en met veel en intensieve bewerkingen.Opstellen organische stofbalansVoor een gedetailleerd inzicht in het op peil houden of verhogen van het organischestofgehalte is het handig om een organischestofbalans op te stellen.\nStap 1. Bepaal de aanvoer van effectieve organische stof (eos) in kgGewassen: kg eos per ha\naardappelen 875suikerbieten 1.275wintertarwe 2.630 w.tarwe, exclusief. stro 1640zomergerst 1.940z.gerst, ex. stro 1.310uien 300peen 700 kunstweide 2e jr 2.575koolzaad 975bladgewassen 300-400koolsoorten 1.150knolgewassen 400-600\nitaliaans/westerwolds raaigras onder dekvrucht 1255italiaans/westerwolds raaigras in de stoppel 1080engels raaigras 1155rode klaver 1165witte klaver 850bladrammenas, gele mosterd 850wikken 645\nMest en compost: kg eos per 1000 kg vers product\ndunne mest rundvee 33dunne mest vleesvarkens 20dunne mest zeugen 12dunne mest kippen 31\nvaste mest rundvee 77vaste mest kip met strooisel 143vaste mest vleeskuikens 183\nchampost 89GFT-compost 183\nStap 2. Bepaal de afvoer van organische stofDe afvoer van organische stof wordt alleen bepaald door de afbraak ervan. De eerder genoemde bekende vuistregel zegt dat jaarlijks 2 tot 4 % van de organische stof in de bouwvoor afbreekt. Dit komt gemiddeld overeen met ongeveer 1.500 tot 3.000 kg organische stof. Het percentage afbraak wisselt afhankelijk van de hoeveelheid en soort organische stof die in het recente verleden op het perceel is aangevoerd. Ook hebben bodembewerking en zuurgraad invloed. Percelen waarop recent grote hoeveelheden dierlijke mest of groenbemesters zijn aangevoerd, hebben in het algemeen een grotere afbraak. Op zandgronden met 2% organische stof en lage mestgiften in het verleden, kan de afbraak beperkt zijn tot ca. 750 kg organische stof per ha. Bij een historie van hoge mestgiften kan de afbraak van organische stof op deze grond oplopen tot wel 3.000 kg per ha.\nStap 3. Stel de organische stofbalans opDe organischestofbalans is het verschil tussen aanvoer en afvoer van effectieve organische stof. Als de balans op nul uitkomt, blijft de toestand van de bodem gelijk. Maar als de balans negatief is, teert de bodem op haar voorraden in. Wordt het organische stofgehalte te laag dan is het raadzaam om de aanvoer te verhogen.\n MaatregelenMaatregelen om het organischestofgehalte te verhogen zijn bijvoorbeeld het telen van gewassen die veel organische stof achterlaten, telen van groenbemesters of het aanvoeren van een (grotere) hoeveelheid organische mest met een hoog gehalte aan effectieve organische stof.\nOrganische mestsoortenOrganisch materiaal met een relatief lage koolstof/stikstof verhouding zal in de regel makkelijk verteren. Voorbeelden hiervan zijn: strorijke kippenmest, groenbemesters en drijfmest. Organisch materiaal met een relatief hoge koolstof/stikstof verhouding zal in de regel langer in de bodem aanwezig blijven. Voorbeelden hiervan zijn: wortelresten van graan, gras en kool. Bij composteren gaat de C/N verhouding omlaag. Het materiaal wordt door het composteren stabieler en is daarom ondanks de lage C/N verhouding toch sterk organische stofopbouwend. Verse materialen met een hoge C/N verhouding (&gt;30) kunnen sterk stikstof binden na uitbrengen.\nSterk structuurverbeterende organische materialen zijn vooral de wortels van planten. Daarna komen het loof van groenbemesters en vaste mest. Gewassen met veel wortels zijn granen en grassen.\nToedienenMenging door de grond is bij toediening van organisch materiaal belangrijk, omdat bodemorganismen de organische meststof snel kunnen omzetten en de plantenwortels goed bij de mineralen kunnen komen. Geen grote plakken, maar een fijne verdeling met een maximale diepte van doorgaans 20 cm is gewenst.\nBodembewerkingEen verhoging van het organische stofgehalte betekent voor de bodem een verbeterd vermogen tot het vasthouden van vocht. Voor de plant is dit gunstig. Voor de berijdbaarheid, de bewerkbaarheid en de onkruiddruk van de bodem kan dit echter negatieve gevolgen hebben. Het onder te natte omstandigheden bewerken van de bodem kan leiden tot verdichting en versmering.\nBodembewerking heeft een ongunstige invloed op het organische stofgehalte. Het blootstellen van de in de bodem aanwezige organische stof aan zuurstof versnelt de afbraak en het organische stofgehalte neemt dus af.\nOndiep ploegen zorgt voor relatief hoge concentraties organische stof in de bouwvoor. De organische stof wordt minder verdund en een hoger organische stofgehalte zal het gevolg zijn. De kans op verdichting van de laag onder de organische stofrijke bovenlaag is aanwezig."
  },
  {
    "objectID": "janbokhorst/bollenteelt-zavel-en-klei.html",
    "href": "janbokhorst/bollenteelt-zavel-en-klei.html",
    "title": "BOLLENTEELT op Zavel en klei",
    "section": "",
    "text": "Een diep wortelende tulp op een humusrijke zavelgrond bij de proeftuin Zwaagdijk. Niet altijd is er zo’n mooie grond beschikbaar voor bollenteelt op zavel en klei."
  },
  {
    "objectID": "janbokhorst/bollenteelt-zavel-en-klei.html#inleiding",
    "href": "janbokhorst/bollenteelt-zavel-en-klei.html#inleiding",
    "title": "BOLLENTEELT op Zavel en klei",
    "section": "Inleiding",
    "text": "Inleiding\nBollenteelt op zavel- en kleigronden vindt hoofdzakelijk plaats op huurland.Bij teelt op huurland na gescheurd gras heeft de bollenteelt te maken met structuurbederf. Tijdens de graslandperiode worden namelijk steeds zwaardere machines gebruikt bij bemesting en oogst van het gras. In de akkerbouw staat de bodemstructuur onder druk onder meer door intensieve bouwplannen en ook gebruik van zwaardere machines onder ongunstige omstandigheden en minder aanvoer van organische stof.\nEisen aan de bodem\nDe bodem vergt bij de bollenteelt extra aandacht. Hier zijn meerdere redenen voor:-De meeste bolgewassen hebben geen wortelharen. De wortelharen maken een intensief contact met de bodem mogelijk en deze mogelijkheid ontbreekt dus bij bollen.-Bij veel planten kiemen de zaden in het voorjaar. De jonge planten hebben in het begin nog niet veel voedingsstoffen nodig. Pas als de grond warmer wordt en meer voedingsstoffen gaat leveren neemt de behoefte toe. Bolgewassen hebben al voedingsstoffen nodig voordat de mineralisatie van organische stof goed op gang is gekomen.-In de natuur groeien bollen ondiep in een enigszins humushoudende grond. Vanwege de kans op vorstschade en ziekten worden bollen vrij diep geplant en ook vaak in zand- en zavel- of kleigronden met lage organischestofgehalten.-Wortelvorming in de herfst is belangrijk. Er wordt evenwel vaak laat geplant waardoor er minder tijd is voor wortelvorming. Een humushoudende grond met een goede structuur die de beworteling stimuleert is dan extra belangrijk. De reden van het late planten is dat er pas geplant wordt als de bodemtemperatuur onder de 12 graden C ligt, dit in verband met de kans op fusarium en Augustaziekte. Dit is rond 1 oktober op zavel en klei. Om een goede bodemkwaliteit voor een teelt te krijgen zijn bodemwerking, bemesting en teelt in een vruchtopvolging met bodemverzorgende gewassen en groenbemesters van belang.\n\nBollenteelt op huurland in Noord-Holland\nOp zavel- en kleigronden kan niet met hoge grondwaterstanden worden gewerkt. Er treedt dan luchtgebrek op en ook berijden geeft problemen. De grondwaterstand moet tenminste ca. 70 cm onder maaiveld liggen en op gevoelige gronden met hogere lutum- en organische stofgehalten tenminste 90 cm onder maaiveld. Ook wanneer er fijn zand aanwezig is die interne slemp kan veroorzaken is een goede ontwatering tot 90 cm onder maaiveld belangrijk. Verder moet de waterafvoer tenminste 10 mm per dag bedragen. De capillaire opstijging zou 6 mm per dag moeten bedragen, maar dat is op zavel- en kleigronden vaak niet meer dan 2 mm en beregenen wordt in het groeiseizoen belangrijk. De ondiepe beworteling van bolgewassen speelt een rol bij de grote vochtbehoefte. Er zijn geen wortels die diep gaan en veel vocht uit de ondergrond kunnen halen. Een goede verkruimelbaarheid van de grond was vroeger belangrijk. Grove kluiten tussen de bollen bij de oogst betekent veel handwerk. Door de nettenteelt is dit minder een probleem en kan er ook op zwaardere grond geteeld worden. Lichte gronden met weinig kalk en een laag organische stofgehalte zijn slempgevoelig en een bedekking met stro is hier belangrijk.Omdat bollen een goed doorwortelbare laag onder de boldiepte moeten hebben wordt er vaak vrij diep geploegd. De kans bestaat dat de poriënstructuur naar de ondergrond verbroken wordt en er waterstagnatie optreedt. Tevens wordt het organische stofgehalte lager. Een goede bodemstructuur in de laag onder boldiepte is belangrijk. Vooral op humusarme zwaardere gronden kan bij laat ploegen onder natte omstandigheden schade aan de bodemstructuur aangericht worden.Bodemvruchtbaarheid op zavel- en kleigrondenDe bollenteelt op zavel- en kleigronden betreft dus vooral teelt op huurland. De verzorging van de bodemvruchtbaarheid is daarom vooral een zaak van de verhuurder. Huurder en verhuurder hebben beide belang bij een goede bodem. Vaak wordt er gedurende langere tijd bij eenzelfde verhuurder land gehuurd. Samen naar de juiste bemesting, grondbewerking en gewaskeuze van de hele vruchtwisseling kijken is altijd wenselijk. Van groot belang is de keuze van het juiste perceel. De huurder heeft hierin veel vrijheid wanneer er geen vaste relatie is, maar ook wanneer er wel een gedurende meerdere jaren contact is, is bodemkwaliteit belangrijk. Een oogst van een hakvrucht in een natte herfst kan voor meerdere jaren een perceel minder geschikt maken voor bollenteelt.De belangrijkste principes rond onderhoud en verbetering van de bodemkwaliteit verschillen voor weidebouw en akkerbouw:\nWeidebouw\n\nOntwatering. Zorg voor een goede ontwatering. In winter en voorjaar moet het grondwater niet binnen 60 cm staan. Betaal als huurder eventueel mee aan drainagekosten.2. Bekalken. Zorg ervoor dat de zuurgraad bij de start goed is en bespreek een lange termijnplan.3. Berijden met steeds zwaardere machines onder natte omstandigheden is vooral op zavel- en kleigrond funest voor de bodemstructuur. Van belang is het niet rijden onder te natte omstandigheden, voor een lage bandenspanning zorgen (0,8 bar in het voorjaar en 1,0 bar in de zomer), onder natte omstandigheden met sleepslangen bemesten; geen koeien op te nat land.\n\nAkkerbouw\nIn de akkerbouw liggen de mogelijkheden om een goede bodemkwaliteit te krijgen op het gebied van bodembewerking, bemesting en vruchtopvolging.1. Bodembewerking. Hoewel er steeds meer met lage drukbanden gewerkt wordt lost dit het probleem van te sterke belasting van de bodem niet op. De apparatuur wordt ook steeds zwaarder en er wordt ook meer gereden onder omstandigheden waaronder het vroeger niet mogelijk was om te rijden. Bij iedere keer dat er het land opgegaan wordt moet de vraag gesteld worden wat de gevolgen van de bodemstructuur zijn. Soms is het beter iets niet te doen.2. Bemesting. Vaste mest en compost dragen bij aan bodemlevenactiviteit en organische stofgehalte. Drijfmest draagt niet of nauwelijks bij en bij uitrijden in het voorjaar kan de structuur te lijden hebben.3. Vruchtopvolging. Teel de bollen zo lang mogelijk na een jaar waarin hakvruchten onder natte omstandigheden zijn geoogst. Wordt er wel optimaal gebruik gemaakt van groenbemesters? Besef dat de oogst van lelies onder natte omstandigheden aanzienlijke schade aan de bodemstructuur kan geven waar de verhuurder later mee te maken krijgt.\nDe voorbereiding van het bollenperceel na grasland\nBij grasland is laat bewerken ongunstig. Te overwegen valt om de laatste snede gras niet te oogsten en de verhuurder hier een vergoeding voor te geven. Grasland wordt meestal eind augustus/begin september doodgespoten. Tijdens het planten is de graszode goed afgestorven en de bodemstructuur blijft behouden. Hierdoor is het mogelijk na regen toch weer snel te kunnen planten. Ook zonder doodspuiten lukt het vaak het gras goed onder te werken. Extra aandacht voor onkruidbestrijding is dan wel nodig.Er zijn twee manieren om de grond geschikt te maken voor het planten:1. Vlak voor het planten wordt geploegd en vervolgens wordt gerotoregd en direct aansluitend geplant.2. Vlak voor het planten wordt de zode op 3-5 cm gefreesd om de zode goed stuk te krijgen. Daarna wordt gespit. Meestal met een krukasspitmachine. Achter de spitmachine is er, wanneer de grond dat nodig heeft, een rol met pennen die de grond nog wat fijner maakt.De tweede methode met de spitmachine wordt het meest uitgevoerd.Het diep onderwerken van de bovengrondse groene massa is niet wenselijk. Een goede verdeling van de groene massa door de bouwvoor kan verkregen worden door bij het ploegen niet met de voorschaar maar met een stro-inlegger te werken.\nDe voorbereiding van het bollenperceel na akkerbouwIn het algemeen geldt dat voorkomen moet worden dat te laat en onder te natte omstandigheden de bodembewerking plaats moet vinden. Ploegen is de meest gebruikte methode. Op lichte grond is het ook de enige methode. Wordt bij een lichte grond gespit dan komt de grond te los te liggen en is de kans op verslemping groter. Bij ploegen zijn de kluiten steviger.Op zwaardere en vooral organischestofrijke gronden is spitten wel te overwegen. Roterend is dan beter dan met een krukas. Soms is het na spitten nodig om een keer te frezen. Dit wordt dan in dezelfde werkgang uitgevoerd.Bij nettenteelt heeft ploegen het nadeel dat het land ongelijk komt te liggen. Soms zitten er zelfs gaten in de grond. Toepassing van een vorenpakker en wat aandrukken kan soulaas bieden. Gebruik van een rotorkopeg na het ploegen onder natte omstandigheden kan de bodemstructuur vernielen. Wordt er stro ondergeploegd, een combinatie van stro met dierlijke mest, groenbemesters of gras, dan kan het zijn dat dit organische materiaal onderin de bouwvoor komt te liggen, slecht verteert en tot luchtgebrek leidt. Bij gebruik van een stro-inlegger wordt het stro veel beter door de bouwvoor verdeeld.Bij een slechte bodemstructuur bestaat snel de neiging om dieper te ploegen. Dit is eventueel een tijdelijke oplossing maar brengt op langere termijn vrijwel altijd schade aan de bodemvruchtbaarheid toe doordat het organischestofgehalte lager wordt. Op lichte grond kan dichtslempen van de grond makkelijk optreden bij dieper ploegen.\nDrainageEen goede ontwatering van het perceel is van groot belang. In een natte periode de grondwaterstand meten en het lopen van de drains beoordelen is van belang. Op lichte grond kan doorspuiten van de drains helpen. Bij twijfel is het te overwegen een perceel opnieuw of intensiever te draineren. Bij huurland is het een mogelijkheid om de kosten voor deel door de verhuurder te laten betalen. Een goedkope wijze van draineren is de toepassing van moldrainage. Met behulp van een woelpoot, met aan de onderkant een kegel wordt een soort mollengang door de grond getrokken. Aan de kegel is een ‘opruimer’ bevestigd die de wand van de molgang verstevigd. Niet altijd werkt dit systeem goed. Vooral op lichtere grond zakken de gangen weer in. In de Beemster zijn er goede ervaringen mee. Bij droge grond in september en een zware trekker kan er met 10 km per uur om de twee meter worden gedraineerd.De laatste jaren blijkt dat ook in de zomerperiode bij de oogst een goede waterafvoer belangrijk is door overvloedige regenval.\nCompostVan nature groeien bollen in de humusrijke bovenlaag van de grond. Vanwege kans op vorstschade en ziekten worden bollen nu dieper geplant. Dat organische stof belangrijk is voor bollen mag uit onderstaande voorbeelden blijken. Het betreft hier de relatie compost en groei van bollen.\nOnderzoek compost als mulchlaagIn de Wieringermeer is de invloed van een mulchlaag van groencompost op bodem en groei bollen onderzocht.\n\nRechts tulpen met compost als mulch, links met stro. De groei was sterker bij compost.\n\nDe compost, aangebracht in de herfst bleek in de zomer van het volgende jaar door regenwormen in vrij sterke mate de grond te zijn ingewerkt. Dit betekende een aanzienlijke verbetering van de structuur en de beworteling.\nOnderzoek compost onder in de bouwvoor\n\nOm de bollen dichter bij de natuurlijke groei te krijgen is onder in de bouwvoor een laagje groencompost aangebracht.\n\nBij gebruik van compost bleek de groei van de wortels direct na uitlopen beter bij gebruik van compost.\nDe verdere groei van de bollen kon niet onderzocht worden. Nader onder onderzoek moet dit uitwijzen.\nVoorbeelden op bedrijven1 Een zavelgrond in West-FrieslandDeze grond die bij Proeftuin Zwaagdijk ligt is van een type dat zeer gewild is als huurland voor bollen. De bovenlaag van zo’n 40 cm dik is humeus en heeft een goede bodemstructuur. Onder de donkere bovengrond is een humusarme laag met veel verticale wormgangen, waardoor overtollig water snel weg kan. De grondwaterstand ligt rond de 80 cm diepte wat betekent dat er een constante aanvoer van water uit de ondergrond mogelijk is. De wortels van de tulp komen hier tot ruim 40 cm diepte de grond in, wat voor tulp vrij diep is. De bodemstructuur is mooi, omdat er in het voorgaande jaar gras stond dat onder droge omstandigheden ondergewerkt is. Een nadeel van de grond is wel, dat door de zwaarte en het hoge organische stofgehalte de grond veel vocht vast kan houden; wanneer er in een natte periode bewerkt moet worden kan de bodemstructuur sterk versmeren. Enkele kilometers verder ligt een grasperceel dat een minder goede verzorging had en een dichte bodemstructuur heeft. Hier moet ook tulp komen, maar de uitgangssituatie is niet optimaal.\n\nZwaagdijk. Een woudeerdgrond met een dikke donkere bovenlaag\n\nDe humusrijke bovenlaag van 35 cm dik is geheel doorworteld\n\nDoor verticale wormgangen is ook de ondergrond doorworteld\n2 Grasland aan de Zeugweg in de Wieringermeer\n\nHet plan is deze grond voor bollenteelt te gebruiken. In het verleden hebben er aardappelen, tarwe en suikerbieten op gestaan. 20% slib en 1,5% organische stof. Het is een organischestofarme grond dus, maar de bodemstructur is goed door een zorgvuldig beheer. Onderin zijn wel blauwe, anaerobe plekken zichtbaar.\n\nDe bovenlaag is humusarm, maar goed doorwortelbaar.\nDeze grond is zeer gevoelig voor een verkeerd beheer. Hoewel nu in de nazomer mooi van structuur, is de teelt in het volgende jaar niet goed verlopen. Een natte periode bij de bodembewerking voor de bollenteelt kon deze grond toch niet aan.\nGroenbemestersGroenbemesters worden onder meer geteeld om uitspoeling van voedingsstoffen tegen te gaan, om organische stof te leveren en om verstuiving tegen te gaan. De belangrijkste eigenschap is evenwel verbetering van de bodemstructuur. De vers ondergeploegde groene massa verbetert de bodemstructuur maar beperkt en kan onder natte omstandigheden ook een negatief effect op de bodemstructuur hebben doordat er luchtgebrek ontstaat. Het zijn vooral de wortels die de bodemdeeltjes bijeen houden en de structuur verbeteren.Verder is bij de teelt van groenbemesters van belang dat de gebruiksruimte van stikstof groter wordt, dat het inzaaien en onderwerken kosten met zich meebrengt en dat aaltjes zich kunnen vermeerderen tijdens de teelt.\nGrondbewerking zavel- en kleigrondenDe teelt van bollen op zavel- en kleigronden vindt voornamelijk op huurland plaats. Het is vooral een zaak van de verhuurder om een optimale inzet van groenbemesters te verwezenlijken. De negatieve of positieve rol die groenbemesters bij schade door aaltjes kunnen hebben speelt in de bollenteelt op zavel- en kleigronden aanzienlijk minder dan op zandgronden. Aaltjesonderzoek van de grond voorafgaand aan de teelt is alleen nodig wanneer aardappels in de rotatie zijn opgenomen in verband met een AM-vrij verklaring. Bij een langdurig contact met een verhuurder kan een gesprek rond optimaal bodembeheer zinvol zijn. Bij groenbemesters zijn dan aandachtspunten die de keuze kunnen beïnvloeden:- vriest de groenbemester dood in de winter;- past de groenbemester in de vruchtwisseling;- vermeerdert de groenbemester geen aaltjes;- wat zijn de bewortelingseigenschappen van de groenbemester;- kan stimulering van slakken een probleem zijn.Een nieuwe ontwikkeling rond de teelt van groenbemesters is het zaaien van een mengsel. Hierdoor kunnen de positieve eigenschappen van meerdere groenbemesters gecombineerd worden. Een mogelijkheid is om een structuurverbeterende en een stikstofbindende groenbemester te combineren. Ook is het mogelijk om een groenbemester die snel kiemt en onkruid onderdrukt te combineren met een groenbemesters die vooral de bodemstructuur verbetert. Een voorbeeld van de eerste combinatie is haver met wikke. Van de tweede bladrammenas met Engels raaigras."
  },
  {
    "objectID": "janbokhorst/bollenteelt-zavel-en-klei.html#inleiding-1",
    "href": "janbokhorst/bollenteelt-zavel-en-klei.html#inleiding-1",
    "title": "BOLLENTEELT op Zavel en klei",
    "section": "Inleiding",
    "text": "Inleiding\nDe groei van bollen wordt sterk bepaald door de bodemkwaliteit. De meeste bollen hebben een zwak wortelstelsel en wanneer de structuur verdicht is, wordt de wortelgroei sterk belemmert. Hierdoor neemt de ziektegevoeligheid toe en wordt de opbrengst lager. Verder moet er vaker bemest en beregend worden. Ook een slechte ontwatering, een verkeerde zuurgraad of tekortkomingen bij de voedingsstoffenlevering kunnen redenen zijn om een perceel niet te kiezen. Om tot een goede keuze te komen en de juiste maatregelen te nemen zijn van belang:-de geschiedenis van een perceel-de bodemanalyse-de bodemconditieDeze worden achtereenvolgens behandeld.\nDe geschiedenis van een perceelBij de keuze van huurland moet gelet worden op het gewas in het voorgaande jaar in verband met de bodemstructuur en op voorvruchten langer geleden in verband met het optreden van ziekten en plagen. Een aantal veel voorkomende voorvruchten worden behandeld:GraslandGrasland is voor bollen het meest populair. De graswortels binden de bodemdeeltjes aan elkaar en geven een goede samenhangende bodemstructuur. De vertering van gras en wortels geven ook een nalevering van stikstof. De reden dat een perceel grasland is kan soms ook zijn dat de grond eigenlijk ongeschikt is voor andere teelten. De grond is te zuur, te zwaar of het organischestofgehalte is te hoog. Ook voor bollenteelt is een dergelijk perceel dan minder geschikt. Grasland wordt de laatste jaren steeds intensiever bereden en bij bemesting en grasoogst wordt steeds zwaardere apparatuur gebruikt. Ook wordt vaak onder te natte omstandigheden gewerkt. De bodemstructuur beoordelen alvorens aan de slag te gaan, is bij grasland steeds belangrijker. Informatie over de wijze waarop de bodem beoordeeld kan worden, staat onder ‘De bodem’, envervolgens onder ‘Bodembeoordeling’. Een grasland dat voor bollenteelt wordt gebruikt moet tenminste 5 jaar oud zijn. Gras van 8 tot 10 jaar is ideaal. Dergelijk land wordt dan vers land genoemd, hoewel de term eigenlijk bedoeld is voor land waar nog nooit bollen hebben gestaan.Grasland op kleigrond mag alleen tussen 1 februari en 15 september worden gescheurd. Er moet dan direct aansluitend een relatief stikstofbehoeftig gewas worden ingezaaid. Het kan ook van 16 september tot 30 november wanneer tulp, krokus, iris of muscari (blauwe druif) worden geplant. Plant het gewas direct na omwerken van de graszode.\nTarweIn de akkerbouw is tarwe als voorvrucht aantrekkelijk. Tarwe wordt in het algemeen onder relatief droge omstandigheden geoogst en de kans op bodemverdichting bij de oogst is dan kleiner. Tevens levert tarwe via wortels en stro verse organische stof. Een nadeel van tarwe is wel dat de grond vaak vast en kluiterig is. De voorvrucht voor tarwe is vaak aardappel. Bij de ruggenopbouw voor aardappel wordt de grond fijngefreesd en verdwijnen de stabiele structuurelementen. Bij de oogst van de aardappel kan verdere structuurachteruitgang optreden. Vervolgens wordt tarwe gezaaid en ligt de grond nog lang open en kan bij regen verdere verdichting optreden. De bodemstructuur na tarwe valt om deze redenen soms tegen. Het ophalen van de strobalen na de oogst kan ook tot diepe sporen leiden.\nSuikerbiet en andere rooivruchtenGewassen die laat onder natte omstandigheden geoogst worden kunnen meerdere jaren tot een slechte bodemstructuur leiden. Suikerbiet is berucht. Bij suikerbiet wordt vrijwel onafhankelijk van het weer gerooid. Bollen telen na suikerbieten is daarom riskant. Toch worden bollen wel na suikerbieten geteeld. De reden is dat de bodemstructuur van bietenland erg mooi kan zijn wanneer onder voldoende droge omstandigheden is geoogst. De bodemstructuur is dan beter dan na aardappels en tarwe.De bodemstructuur is na aardappels vaak niet mooi door structuurschade bij de ruggenbouw en natte omstandigheden bij de oogst.Groentegewassen zoals peen zijn vaak minder aantrekkelijk door het late oogsttijdstip en het verdichten van de bodem tijdens de oogst.\nLuzerneLuzerne is aantrekkelijk als voorvrucht. De grond is vaak goed doorwortelbaar en er is een constante nalevering van stikstof. Een groot probleem kan zijn dat de luzerne weer opnieuw uitloopt. Een goede chemische bestrijding in combinatie met het goed stukfrezen van de ondergrondse delen.\nGraszaadGraszaad is potentieel een goede voorvrucht. Eenjarig graszaad laat in de regel een betere structuur achter dan meerjarig graszaad. Het type gras is ook van belang. Engels raaigras, Italiaans raaigras en Rietzwenkgras zijn goede bodemverbeteraars. Soms levert graszaad als voorvrucht toch een sterk tegenvallende structuur op.\nZiekten en voorvruchtDiverse ziekten, waaronder zuur en Augustaziekte, kunnen jaren later nog voor besmetting zorgen. Zuur is sinds 2000 in toenemende mate een probleem en goed uitzoeken wat de geschiedenis van een perceel is, is belangrijk. Op een perceel waar nog nooit bollen hebben gestaan hebben is aantasting evenwel ook niet uitgesloten. Ziekten kunnen ook met het plantgoed meekomen. Het is wenselijk om een rotatie van 1:6 aan te houden. Bij grasland bijvoorbeeld 4 jaar gras, 1 jaar bollen en dan 1 jaar bloemkool of een ander gewas.\nBodemanalysesBij huurland zijn er een aantal bodemanalyses die speciaal de aandacht vragen. Het organischestofgehalte zegt iets over de bodemkwaliteit. Bij kalkrijk zand is 1,1 % tenminste wenselijk. Bij zavel- en kleigronden en dekzandgronden is 3% organische stof een indicatie voor een potentieel redelijke bodemkwaliteit. Ook een lager gehalte dan 3% kan een goede beworteling mogelijk maken. De kluit- of kuilbeoordeling kan dit uitwijzen. Let er op dat zeer lage pH-waarden niet in 1 jaar hersteld kunnen worden. Hoge pH-waarden duidelijk boven de 7 kunnen wijzen op een geringe activiteit van het bodemleven. Wat betreft voedingsstoffen is het wenselijk dat de waarden niet extreem zijn. Wat betreft de stikstofvoorziening draagt de bodemanalyse niet zoveel bij. Een hoog organische stofgehalte, een voorvrucht die veel organische stof achterlaat (bijvoorbeeld meerjarig gras) en ruime bemestingen met vaste mest kunnen alle een hoog stikstofleverend vermogen van de grond met zich mee brengen. Lage fosfaatgehalten zijn zelden een probleem, vooral niet bij een goede bodemstructuur. Hetzelfde geldt voor magnesium. Gebrek aan sporenelementen is via de bodemanalyse niet goed te achterhalen. Bij zeer lage gehalten is extra opletten van belang en bij twijfel, omdat het gehalte laag is, maar de bodemkwaliteit ook slecht is, een bladbemesting toepassen.\nAaltjesHet is op het moment niet gebruikelijk om bij huurland onderzoek naar aaltjes uit te voeren. Onderzoek moet uitwijzen of dit terecht is. Wanneer er in de vruchtwisseling aardappels voorkomen is het verplicht te monsteren voor een AM-vrij verklaring. Dit kan bij de PD, BKD en NAK.\nDe bodemconditieDe bodemanalyse geeft een belangrijk, maar beperkt deel van de bodemeigenschappen weer. Een kuil geeft inzicht in de bewortelingsmogelijkheden, de activiteit van het bodemleven, het waterafvoerend vermogen en het vochtleverend vermogen van de grond en mag bij een goede bodembeoordeling niet ontbreken.\nStart al eerderIdeaal is om twee jaar van te voren een perceel te kiezen. Staan er dan in de winter plassen op het land dan kan dat al betekenen dat er verdichtingsproblemen zijn. Ook kan beoordeeld worden of het perceel voldoende vlak ligt. Er is bij ruim van te voren beginnen ook tijd om maatregelen te nemen. Woelen of greppels kunnen oplossingen zijn. Het toepassen van greppels heeft evenwel ook nadelen bij onderhoud en oogst van de bollen. Tevens heb je landverlies.Na de bollen:Aardappel en kool zijn goede navruchten van bollen. Gras was altijd een slechte, omdat opslag van kleine bollen zuuroverdracht kan veroorzaken. Dit probleem is door de nettenteelt kleiner geworden omdat er dan minder kleine bollen achterblijven.\nHet contact met de verhuurderDe bollenteler gebruikt het land maar een jaar en fundamentele verbeteringen van de bodemkwaliteit liggen dan niet voor de hand of zijn niet mogelijk. De verhuurder heeft evenwel ook belang bij een goede bodemkwaliteit. Wanneer gedurende langere tijd grond gehuurd wordt is bodemkwaliteit een gemeenschappelijk belang. Ga in overleg met de verhuurder en bespreek de maatregelen rond bodemvruchtbaarheid.\nLiteratuur\nBerge, H.F.M. ten, 2007. Mestbeleid en bodemvruchtbaarheid in de Duin- en Bollenstreek. Werkdocument 47 WONM WUR Wageningen.Bodemkaart van Nederland 1965, 1987, 1992, 1996: 9W, 14WO, 15W, 19WO, 20W, 24W, 25W, 25O. Stiboka, Wageningen.Dam, A. van e.a., 2001. Mangaan in tulp: soms een opbrengsteffect. Bloembollencultuur nr. 7.Dam, A. van e.a., 2003. Koubont de baas met ijzer: hoe doe je dat. Bloembollenvisie nr. 18.Dam, A. van e.a., 2004. Adviesbasis voor de bemesting van Bloembolgewassen. PPO sector bloembollen, Wageningen, rapport 708.Dam, A. van en G. Braam, 2005. Mest- en mineralenkennis voor de praktijk. Bemestingsstrategie voor de bloembollenteelt. WUR/DLV blad 6 DWK-398-I,II,II.Groenewoud C., 2007. Compensatie bollengrond. Aanvullend onderzoek. Arcadis Hoofddorp 2007.Kater, L.J.M. e.a., 2004. Kosteneffectieve maatregelen-pakketten bij mineralenbeleid verdergaand dan Minas. PPO Bloembollen rapport nr 714.Knaap, W.C.A. van der, 1984. Bodemgeschiktheid voor de bloembollenteelt. Bedrijfsontwikkeling 15, 12.Schreuder, R. e.a., 2000. Consequenties Minas en mestbeleid voor de bollenteelt op sectorniveau. Laboratorium voor Bloembollenonderzoek, Lisse, Rapport 123.Smeding, F. en N. Reijers, 2006. Bedrijfskaart biodiverse bloementeelt. PPO, LBI en CLM."
  },
  {
    "objectID": "janbokhorst/boomkwekerij.html",
    "href": "janbokhorst/boomkwekerij.html",
    "title": "Boomkwekerij",
    "section": "",
    "text": "Bij de voorbereiding van een perceel worden veel fouten gemaakt. Bodembewerking en eventueel gebruik van compost kunnen aan de hand van een profielkuil worden vastgesteld. Bij de rijstrook is de keuze van een groenbemester of een mengsel van groenbemesters een belangrijk thema\n1. Inleiding\nDe conditie van een perceel vergt veel aandacht, maar dit schiet er nog wel eens bij. Vanwege onbekendheid met de bodem worden problemen, die veroorzaakt worden door tekortkomingen in de bodem, daar niet aan toegeschreven. In het volgende worden een aantal maatregelen beschreven die een rol spelen bij het bodemonderhoud.\n2. Maatregelen\n2.1. De voorbehandeling van een nieuw perceel\nVoorbeeld van hoe het niet moet: Zandgrond Utrechtse Heuvelrug.\n\nDit perceel heeft eerst een jaar een groenbemester gehad, is daarna geëgaliseerd en geploegd. Het jaar hierna volgde een grasgroenbemester. Vanwege veel plasvorming is de grond tot ca 60 cm gewoeld en opnieuw geploegd. Hierna weer gras ingezaaid en in september 2012 kwam na regen het perceel vrijwel geheel blank te staan en dat zal in de winter nog wel vaker kunnen gebeuren. Op dit perceel kan zo geen boomkwekerij starten.\nHoe had het beter gekund? Een deel van de oplossing is ter plekke al te zien:\n\nOp de foto zien we op de achtergrond het perceel dat boomkwekerij wordt en onder water staat,en op de voorgrond het gedeelte waar de bedrijfsgebouwen moeten komen. Op deze, zelfs wat lager gelegen, plek kon het water wel goed weg. Hier zijn veel minder bodembewerkingen toegepast. De oorzaak van de problemen ligt in veel teveel bodembewerkingen en te vaak rijden met zware apparatuur. Uit de wateroverlast die op het gehele perceel optreedt, blijkt wel dat er zeer nauwkeurig is geëgaliseerd. Dit betekende dagen lang rijden met zware apparatuur en veel verdichting van de grond. Was dit egaliseren wel nodig? Indien het wel van belang is, dan moet het oorspronkelijke profiel zo goed mogelijk behouden worden. Moet er daarna geploegd worden, dan is het beter een diepwortelende groenbemester te zaaien, bijvoorbeeld bladrammenas of gele mosterd, en geen gras, wat nu gebeurd is. Van belang is het aantal bewerkingen zo veel mogelijk te beperken.\n2.2 Losmaken van de ondergrond\n\n\nEen verdichte grond moet met een woeler losgemaakt worden; daarna een diepwortelend gewas inzaaien. Een kruisbloemige, op klei luzerne en granen zijn mogelijkheden. Gebeurt dit niet, dan is de kans op inzakken groot. Doordat de breedte van de voeten boven hoger is dan onder treedt een zekere menging op.\n2.3. Losmaken van de bovengrond\n\n\n\nlosmaken bovengrond boomkwekerij\n\n\n\nMet de cultivator kan de grond voor de aanvang van de teelt losgemaakt worden.\n2.4. Mulch in de boomstrookEen bodembedekker heeft invloed op de bodem:\n\nZeer grof materiaal doet weinig met de bodem\n\nWat minder grof materiaal heeft wat meer contact met de bodem en kan rode regenwormen stimuleren. Dit zijn wormen die op zich niet veel invloed op de bodem hebben\n\nWat grof zeefsel trekt mogelijk al wat grauwe regenwormen aan die ook door de grond graven en de bodemstructuur verbeteren.\n\nGroencompost kan voor rode, grauwe en pendelende regenwormen voedsel zijn en veel invloed op de bodem hebben\n2.4. Groenbemesters\nIedere groenbemester heeft weer een andere invloed op de bodem (zie bij bodemonderhoud). Er kan voor een bepaalde situatie voor een specifieke groenbemester worden gekozen. Een mengsel is ook te overwegen, bijvoorbeeld gras/klaver of een veel rijker mengsel:\n2.5. Drainage\n\nEen goede ontwatering is essentieel\n2.6. Gras of gras/klaver als bodembedekker\n\nGras in de rijstrook\n\nGras/klaver in de rijstrook\nGras in de boomstrook kan gemengd worden met klaver. Er treedt dan stikstofbinding op. Voldoende kalium in de bodem is hierbij belangrijk. Gras/klaver doet evenwel meer. Beworteling en verbetering van de bodemstructuur zijn beter dan bij alleen gras. Ook het bodemleven en vooral de regenwormen worden door gras/klaver sterker gestimuleerd dan door gras alleen.\n2.7. GroenbemestermengselsMengsels bestaande uit meerdere soorten groenbemesters, specifiek voor de boomkwekerij, zijn ook verkrijgbaar.Servaplant (www.servaplant.nl) verkoopt een zomer- en een herfstmengsel voor zand- en zavelgrond.\n\nHet zomermengsel van Servaplant. Zaaien van mei tot 1 augustus. Bevat lupine, seradella, facelia, gingelkruid en malva (kaasjeskruid).\nHet herfstmengsel. Zaaien in augustus en september. Bevat bruine mosterd, bladrammenas, glanshaver, boekweit, seradella, huttentut, facelia, struikrogge (oerrogge, vaste plant) en basterdklaver.\nDe zaadhoeveelheid is steeds 25 kg per ha."
  },
  {
    "objectID": "index.html",
    "href": "index.html",
    "title": "Goed bodem beheer - by Jan Bokhorst †",
    "section": "",
    "text": "Jan Bokhorst † hield 2 websites bij met informatie over bodembeheer op janbokhorst.nl en goedbodembeheer.nl. Deze repository is een kopie van deze informatie, om te voorkomen dat informatie verloren gaat in het geval de website zelf op enig moment ophoudt te bestaan. Ook al is veel van deze content ook vindbaar via internet archive."
  },
  {
    "objectID": "index.html#in-memoriam-jan-bokhorst-onderzoeker-en-pionier",
    "href": "index.html#in-memoriam-jan-bokhorst-onderzoeker-en-pionier",
    "title": "Goed bodem beheer - by Jan Bokhorst †",
    "section": "In memoriam Jan Bokhorst: onderzoeker en pionier",
    "text": "In memoriam Jan Bokhorst: onderzoeker en pionier\nSource: louisbolk.nl\nSneller dan verwacht is onze oud-medewerker Jan Bokhorst overleden. Jan was medeoprichter van de afdeling landbouw binnen het Louis Bolk Instituut, die hij samen met Maarten van Tienhoven in 1977 startte.\nIn het veld, uitgerust met een spade, was Jan op zijn best. Hij duidde nauwkeurig wat hij waarnam in de omgeving en in de profielkuil. Zoals hij zelf aangaf: ‘De grote variëteit aan bodemanalyses en de vaak slechte onderbouwing van beoordeling en advies vormen een obstakel voor goed bodembeheer. Cijfers zonder context scheppen verwarring, hetgeen zelden leidt tot duurzaam bodembeheer.’ Zijn unieke benadering, zijn ervaring en zijn kennis vormde een inspiratie voor velen. Zijn werkwijze van bodembeoordeling heeft zich inmiddels over het hele land verspreid. In verschillende uitgaven zoals Bodem onder het landschap, Bodemsignalen en Handboek Mest en Compost is zijn kennis en aanpak als bodemkundige zichtbaar en toegankelijk geworden. Ook vulde hij zijn website goed bodembeheer met veel informatie, kennis beschikbaar stellen voor iedereen was zijn adagium.\nAls onderzoeker bodem en bemesting was hij een drijvende kracht achter de ontwikkeling van de biologisch-dynamische en biologische landbouw. Goed waarnemen en relativeren met een vleug humor was zijn kunde. Ook toen Jan al met pensioen was, kon iedereen bij hem te rade."
  },
  {
    "objectID": "goedbodembeheer/bodem-en-stoffen.html",
    "href": "goedbodembeheer/bodem-en-stoffen.html",
    "title": "Bodem en stoffen",
    "section": "",
    "text": "Kunnen we beter omgaan met stoffen bij bodembeheer in de landbouw wanneer we ze beter kennen? Dat is de vraag waar in het volgende op wordt ingegaan. Hoe kunnen we te weten komen wat stoffen eigenlijk zijn? En hoe kunnen we dat vertalen naar landbouwkundige maatregelen? Er zijn weinigen die zich met deze vragen bezig hebben gehouden. Na de ontdekking van het belang van voedingsstoffen richtte alle aandacht zich op de wijze van toepassing met het doel zo veel mogelijk voedsel te produceren. Toch is er ook gezocht naar andere benaderingen rond stoffen. Velen zijn hier op verschillende wijzen mee bezig geweest. De wijze waarop Goethe als het ware de plant ontdekte is ook toe te passen op stoffen. Twee namen vallen in dit kader extra op: Frits Julius en Manfred van Mackensen. Julius heeft een en ander beschreven in het boek “Grundlagen einer phänomenologischen Chemie” (Julius, 1965) en Mackensen in vele publicaties, vaak gericht op het onderwijs. Een samenvattende publicatie is “Prozesschemie aus spirituellem Ansatz” (Mackensen, 1994).\nHier volgen enkele ideeën rond de weg om inzicht te krijgen in de rol van stoffen bij bodemkundige vraagstukken. Ook volgt een stukje geschiedenis over pogingen in het verleden.\nDe gebruikelijke wijze om ergens inzicht in te krijgen, is eerst een hypothese te formuleren en deze vervolgens te toetsen. Als voorbeeld de werkwijze om de hoogte van de stikstofbemesting te bepalen. De vraag is hoeveel stikstof er met mest moet worden gegeven. Door nu op proefvelden verschillende hoeveelheden stikstofhoudende mest te geven en met behulp van voldoende herhalingen dit statistisch te verwerken, wordt duidelijk welke hoeveelheid stikstof het beste is. Op deze wijze komen we tot wat de beste bemesting lijkt. Op zich lijkt hier niets mis mee. Wanneer we met een dergelijke werkwijze werken is er toch wel iets opmerkelijks aan de hand. We werken met stikstofmest, met gewassen en een specifieke bodem en van alle drie weten we eigenlijk nog niets wanneer we dit experiment uitvoeren. Het enige wat we weten is bij welke bemesting in deze specifieke situatie de plant het hardste groeit. Mogelijk zouden we veel beter te werk kunnen gaan wanneer we wat meer wisten van waar we mee bezig zijn."
  },
  {
    "objectID": "goedbodembeheer/bodem-en-stoffen.html#inleiding",
    "href": "goedbodembeheer/bodem-en-stoffen.html#inleiding",
    "title": "Bodem en stoffen",
    "section": "",
    "text": "Kunnen we beter omgaan met stoffen bij bodembeheer in de landbouw wanneer we ze beter kennen? Dat is de vraag waar in het volgende op wordt ingegaan. Hoe kunnen we te weten komen wat stoffen eigenlijk zijn? En hoe kunnen we dat vertalen naar landbouwkundige maatregelen? Er zijn weinigen die zich met deze vragen bezig hebben gehouden. Na de ontdekking van het belang van voedingsstoffen richtte alle aandacht zich op de wijze van toepassing met het doel zo veel mogelijk voedsel te produceren. Toch is er ook gezocht naar andere benaderingen rond stoffen. Velen zijn hier op verschillende wijzen mee bezig geweest. De wijze waarop Goethe als het ware de plant ontdekte is ook toe te passen op stoffen. Twee namen vallen in dit kader extra op: Frits Julius en Manfred van Mackensen. Julius heeft een en ander beschreven in het boek “Grundlagen einer phänomenologischen Chemie” (Julius, 1965) en Mackensen in vele publicaties, vaak gericht op het onderwijs. Een samenvattende publicatie is “Prozesschemie aus spirituellem Ansatz” (Mackensen, 1994).\nHier volgen enkele ideeën rond de weg om inzicht te krijgen in de rol van stoffen bij bodemkundige vraagstukken. Ook volgt een stukje geschiedenis over pogingen in het verleden.\nDe gebruikelijke wijze om ergens inzicht in te krijgen, is eerst een hypothese te formuleren en deze vervolgens te toetsen. Als voorbeeld de werkwijze om de hoogte van de stikstofbemesting te bepalen. De vraag is hoeveel stikstof er met mest moet worden gegeven. Door nu op proefvelden verschillende hoeveelheden stikstofhoudende mest te geven en met behulp van voldoende herhalingen dit statistisch te verwerken, wordt duidelijk welke hoeveelheid stikstof het beste is. Op deze wijze komen we tot wat de beste bemesting lijkt. Op zich lijkt hier niets mis mee. Wanneer we met een dergelijke werkwijze werken is er toch wel iets opmerkelijks aan de hand. We werken met stikstofmest, met gewassen en een specifieke bodem en van alle drie weten we eigenlijk nog niets wanneer we dit experiment uitvoeren. Het enige wat we weten is bij welke bemesting in deze specifieke situatie de plant het hardste groeit. Mogelijk zouden we veel beter te werk kunnen gaan wanneer we wat meer wisten van waar we mee bezig zijn."
  },
  {
    "objectID": "goedbodembeheer/bodem-en-stoffen.html#stikstof-en-koolstof",
    "href": "goedbodembeheer/bodem-en-stoffen.html#stikstof-en-koolstof",
    "title": "Bodem en stoffen",
    "section": "2. Stikstof en koolstof",
    "text": "2. Stikstof en koolstof\nTeveel stikstof is niet goed en teveel koolstof ook niet. De basis van bodembeheer is een dynamiek tussen beide te krijgen en dan ontstaat er iets heel moois. \n\n2.1. Stikstof\nHet element stikstof is overal om ons heen en we ademen er iedere dag grote hoeveelheden van in. Toch valt stikstof in het geheel niet op. Dat geldt ook voor zuurstof, maar daarvan merk je snel dat je tekort komt wanneer de omgeving te weinig zuurstof bevat. Als kind kon je dat ervaren door via een stofzuigerslang adem te halen; dan werd je benauwd. In theorie kun je stikstof wel ervaren door lucht in te ademen met een hoger zuurstofpercentage dan de gebruikelijke 20%. Dan wordt zuurstof giftig en stikstof heeft dus de rol om een te sterke werking van zuurstof wat in te perken. In het dagelijks leven is stikstof evenwel de stof waar je eigenlijk het minste van merkt. Je zou kunnen zeggen dat stikstof zich in de lucht thuis voelt en niet zo nodig op de voorgrond hoeft te treden.\n\n\nStikstof binden\nNu ga je stikstof binden aan waterstof. In een stikstofbindingsfabriek is dat te zien omdat in de wand van de cilinder waarin dat gebeurt een raampje zit en het proces zichtbaar wordt. Je ziet dan een roodgloeiend rooster en er boven een roodgele vlam. Lucht die ontdaan is van zuurstof en bijna alleen uit stikstof bestaat, wordt gebonden aan waterstofgas dat gemaakt wordt uit aardgas. Fijne ijzerdeeltjes en wat kali en aluminiumoxide dienen hierbij als katalysator. Het gebeurt onder hoge druk en bij ca 500 °C. Er is voor dit proces veel energie nodig: voor 1 kg zuivere stikstof ruim 1 m3 aardgas. De ammoniak die zo ontstaat kan verder in het proces eenvoudig worden omgezet in nitraat.\nDit is de grondstof voor kunstmest, maar ook voor explosieven en wanneer deze explosieven tot ontploffing komen wordt duidelijk hoeveel energie er in deze stikstofhoudende stof is gestopt. Het is wonderlijk dat op een akker met vlinderbloemigen dezelfde binding van stikstof aan waterstof plaatsvindt en alleen het gezoem van wat bijen te horen is. Ook hier is evenwel zeer veel energie nodig die daar geleverd wordt door het blad dat met zonlicht, water en koolzuur de energierijke suikers maakt. Wanneer de stikstofverbindingen in de bodem komen komt er dus veel energie in de bodem. Bij explosieven zien we dat duidelijk, maar is dat bij stikstof in de bodem ook te zien?\nVoordat we op een antwoord op deze vraag ingaan, is het van belang te realiseren, dat stikstof in gesteenten nauwelijks voorkomt. Stikstof tussen gesteentes bevindt zich in een voor stikstof vreemde wereld en het is te verwachten dat stikstof weer terug naar de lucht wil. Mackensen (1994) noemt stikstof een beweeglijk luchtelement dat zich niet makkelijk laat veranderen en wanneer het wel verandert, kiest het in nood via een explosie de weg naar de lucht. Gebonden stikstof is als het ware een “bom” vol energie die zich bevindt in een wereld waar die zich niet thuisvoelt. Hoe ga je met zo’n situatie om? Dit is best een belangrijke vraag want het antwoord bepaalt wel de voeding van de mens op de wereld, het schoonhouden van het oppervlaktewater en het zuinig omgaan met fossiele energie. Iets wat barst van de energie voelt zich niet thuis in zijn omgeving en geeft problemen. Moeten we bij een psycholoog te rade gaan? Misschien wel, maar laten we eerst eens kijken hoe stikstof zich uit in de natuur.\n\nOntploffing van een stikstofbindingsbedrijf in Texas, in 2013\n\n\nStikstof in de landbouw\nIn het beheer van de bemesting is stikstof moeilijk te grijpen. Stikstof is een van de meststoffen die het sterkst de productie bepaalt, maar in de bodemanalyse was nooit een stikstofanalyse te vinden. Tegenwoordig wordt het stikstofleverend vermogen, het NLV, vaak wel aangegeven, maar dat wordt berekend uit het totale stikstofgehalte. De stikstof die jaarlijks vrijkomt uit de totale stikstof is slechts 1% van de alle stikstof in de organische stof in de grond en deze inschatting van het stikstofleverend vermogen is zeer onbetrouwbaar. Stikstof, bomvol energie, gaat alle kanten op en is niet met eenvoudige regels te pakken te krijgen. Met simulatiemodellen gaat het wel wat beter, maar de ingewikkeldheid van de processen maakt een nauwkeurige modellering onmogelijk. Er gebeurt van alles met stikstof in de grond: bij weinig lucht gaat nitraat snel over in ammonium en ammonium kan in enkele dagen bij voldoende temperatuur weer overgaan in nitraat. De stikstof uit mest- en plantenresten verschijnt eerst als ammonium die zich kan binden aan klei en humus via adsorptie. Ammonium kan tussen kleiplaatjes kruipen en is dan gefixeerd. Nitraat spoelt heel snel uit bij regen want nitraat bindt zich vrijwel nergens aan. Is er gebrek aan lucht, dan kan nitraat als stikstofgas of lachgas de lucht in gaan. Op zich is dit interessant. Wanneer er lucht in de grond zit kan stikstof zich wel enige tijd in de bodem handhaven, wanneer die ontbreekt krijgt stikstof het als het ware benauwd en zoekt zelf de lucht weer op. De veelheid aan vormen en processen past in het beeld van veel energie en niet thuisvoelen. Hoe krijg je nu orde in deze chaos en wordt die beheersbaar? Is koolstof hierbij een oplossing? In de volende paragraaf gaan we dieper in op koolstof.\n\n\nSamenvattend\nStikstof in de landbouw-gaat alle kanten op. Gaat de lucht weer in bij luchtgebrek, spoelt uit bij neerslagoverschot.-breekt de organische stof af.-komt in de bodem in veel vormen voor.-is bij bodemanalyse niet goed te pakken.-geeft explosieve groei, planten worden ziektegevoelig en verliezen smaak.Stikstof geeft beweging. Veel bij mens, dier en bacterie en weinig bij plant en schimmelAmmoniakemissie is niet goed te metenStikstof, vol energie, voelt zich in de bodem niet thuis"
  },
  {
    "objectID": "goedbodembeheer/bodem-en-stoffen.html#koolstof",
    "href": "goedbodembeheer/bodem-en-stoffen.html#koolstof",
    "title": "Bodem en stoffen",
    "section": "Koolstof",
    "text": "Koolstof\nKoolstof zit in de lucht, vooral de lucht dicht bij het aardoppervlak, maar het grootste deel van de koolstof op aarde zit in de aardkorst in verschillende vormen als steenkool, olie, veen en dergelijke. Interessant is dat wanneer grote hoeveelheden plantenresten dieper in de aarde komen, de verschillende stoffen in de plant, zoals stikstof en zuurstof, verdwijnen. Alleen de koolstof vindt het blijkbaar prima om op 1000 meter of dieper in de aarde te blijven.In de plant is koolstof overal aanwezig. Bijna alle stoffen in de plant bevatten koolstof. Die koolstof is afkomstig uit de lucht en bij de fotosynthese in de plant ontstaan eerst suikers. Een suiker is een wit poeder dat makkelijk in water oplost, is daarom goed transporteerbaar en speelt overal in de plant een belangrijke rol. Uit suikers kan cellulose worden gevormd. Celwanden bestaan voor een deel uit cellulose en geven hier stevigheid aan. Het koolstofgehalte van cellulose is hoger dan dat van suiker. Een volgende fase is de vorming van houtstof, lignine, dat nog weer meer koolstof bevat. Cellulose kennen we van papier en cellofaanzakjes. Het is lichtdoorlatend en flexibel. Houtstof zit in alle planten en geeft samen met cellulose stevigheid. Die stevigheid is wat te vergelijken met gewapend beton. Cellulose bestaat uit vezels, te vergelijken met het ijzervlechtwerk gericht op trekkrachten en lignine is de vulstof, gericht op druk weerstaan. Wanneer plantenresten in de grond komen worden ze afgebroken. Suiker gaat heel snel, cellulose wat trager en lignine zeer traag.\n\nSteenkool\n\nStikstof en koolstof in de landbouw\nIk heb eens een veehouder horen zeggen dat landbouw eigenlijk de kunst is om met stikstof en koolstof om te gaan. Er komt natuurlijk nog wel wat meer bij kijken, maar het is interessant om eens naar deze visie te kijken. In het voorgaande zagen we dat stikstof vooral in de lucht zit en koolstof vooral diep in de aarde. In de bouwvoor komen ze samen en de wijze waarop is afhankelijk van hoe de teler dat doet. Koolstof heeft de neiging om in koolstofrijke verbindingen te verstarren. Cellulose en suiker kunnen veel beter aan de bodemprocessen deelnemen. Stikstof heeft de neiging om uit de bodem te verdwijnen. Uitspoelen als nitraat of overgaan in stikstofgas. In eiwitachtige verbindingen neemt stikstof deel aan de bodemprocessen.Landbouw wordt hiermee als het ware kunst. Twee stoffen, stikstof en koolstof, die ieder hun eigen eenzijdigheid hebben en in hun eentje niet in staat zijn om iets moois, iets vruchtbaars te maken, worden in de landbouw met elkaar in contact gebracht en kunnen dan iets heel nieuws tot stand brengen. Ze kunnen een grond maken waar een plant op groeit die een hoge voedingskwaliteit heeft.Niet altijd lukt dat. Hieronder volgen voorbeelden van situaties waar het niet goed ging, met daarbij enkele ideeën hoe het beter had gekund en voorbeelden van waar het wel lukt.\n\n\nVoorbeeld 1 a, Stikstof overheerst; drijfmest Leusden\n\nEen enkeerdgrond bij Leusden (Den Treek) \nEen overmaat van stikstof uit drijfmest heeft ertoe geleid dat de makkelijk verteerbare organische stof als koolstofbron is gebruikt. Deze organische stof verzorgde de binding van de zanddeeltjes onderling. Nu die binding er niet meer is, ligt het zand als losse deeltjes aan het oppervlak.\nBovenstaande foto is gemaakt op een maïsakker in de jaren 80 van de vorige eeuw. In die tijd was er nog geen beperking aan de maximaal te geven hoeveelheid mest en dat was de reden dat op dit bedrijf bij Leusden op een wat hoger gelegen perceel veel drijfmest werd gegeven omdat de lagere en natte gronden een deel van het jaar niet berijdbaar waren. Drijfmest bevat veel makkelijk beschikbare stikstof. In de grond heeft het bodemleven bij een grote drijfmestgift een overmaat aan stikstof tot zijn beschikking en kan daar zijn eiwitrijke lichaamssubstantie mee opbouwen, maar er zijn in verhouding te weinig koolstofrijke verbindingen als energiebron. Het gevolg is dat het bodemleven de makkelijk omzetbare koolstofrijke verbindingen in de organische stof van de bodem gaat aanspreken. Dat is nu net de organische stof die zanddeeltjes aan elkaar kit. Door de afbraak van deze organische stof komen de zanddeeltjes los te liggen en verspoelen ze bij regen. Als een witte zandlaag zien we ze aan de oppervlakte liggen. Dit proces trad op grote schaal op zandgronden op, maar ook op zavelgronden. De grote drijfmestgiften zijn nu niet meer toegestaan, maar het proces treedt, zij het wat minder sterk, overal nog op waar een overmaat aan stikstofrijke verbindingen is. Ook kunstmeststikstof kan dit proces op gang brengen. Omdat de makkelijk verteerbare organische stof vaak stikstofrijk is, kan het zijn dat er meer stikstof vrijkomt dan er met de mest gegeven is. Dit wordt ook wel “priming effect” genoemd (Kuzyakova, 2000).\nVoorbeeld 1 b, Stikstof overheerst, lelieperceel Beilen, Drenthe\n\nOp dit lelieperceel is op de voorgrond wit zand zichtbaar dat de binding met de humus is verloren omdat de actieve kittende organische stof door eenzijdig gebruik van stikstofrijke drijfmest is verdwenen. In de verte in het lager liggende gedeelte een donkere vlek. Zie volgende afbeelding.\n\nFoto van het laaggelegen gedeelte. Dit is zeer oude heidehumus met voor de landbouw minder gunstige smerende eigenschappen. Deze is zeer koolstofrijk en bestand tegen omzetting. De actieve humus die de zanddeeltje aaneen kitte is actief en minder stabiel en verdwenen.\nVoorbeeld 1c, Stikstof overheerst, preiteelt bij Kaatsheuvel in NoordBrabant\n\n Preiteelt in Noord-Brabant bij Kaatsheuvel\n\nOok hier door toepassing van veel drijfmest een scheiding tussen witgebleekt zand en zwarte koolstofrijke zeer oude humus met ongunstige eigenschappen.\nVoorbeeld 2. Stikstof overheerst; proefveld Mest als Kans, Lelystad\n\nOp een kalkrijke zavelgrond met veel bodembewerkingen is het moeilijk om het organischestofgehalte te verhogen.\nVoorbeeld 3. Koolstof overheerst; compost Kaatsheuvel\n\nChampost op een perceel waar preiteelt plaats zal vinden.\n\nTe heet geworden champost in detail. Champignonmest die erg heet is geweest tijdens de bewaring en veel makkelijk verteerbare stikstofrijke verbindingen zijn als gas de lucht ingegaan. Koolstofrijk stro overheerst.\n\nResten champost uit vorige jaren die niet verteren.\nResten van champignonmest na enkele jaren. Ze verteren nauwelijks en blijven in de grond liggen zonder dat er een wisselwerking met de omliggende grond ontstaat. Het karakter van koolstof komt naar voren. Verstarring die lang kan duren.\nVoorbeeld 4. Koolstof overheerst; Tongeren, België, wintertarwe op löss\n\n\nOndergeploegde gewasresten\nWat is hier aan de hand? Op dit tarweperceel bij Tongeren in België stond vorig jaar korrelmais. De maïs is geoogst en resten van stengels, blad en kolven zijn ondergeploegd. Dit overwegend koolstofrijk materiaal is in een compacte laag op ca 20 cm diepte terecht gekomen en verteert niet, maar conserveert. De beworteling van de ondergrond wordt erdoor belemmerd. De bodem heeft te weinig bodemleven en stikstofrijk materiaal om de processen op gang te brengen. Meer egaal en minder diep door de grond brengen en combineren met een bemesting van wat drijfmest, had kunnen voorkomen dat koolstof zo duidelijk zijn karakter kon tonen.Op deze plek gaat het om twee dingen. Enerzijds is er het probleem dat er een overmaat aan koolstof aanwezig is en te weinig stikstof; anderzijds is er het probleem dat de grond humusarm en verdicht is en er niet voldoende zuurstof voorhanden is. Er kan onvoldoende ademing plaatsvinden. De mogelijkheid om te kunnen ademen en een goede verhouding tussen koolstof en stikstof zijn twee belangrijk elementen bij een vruchtbare bodem.\nVoorbeeld 5. Koolstof en stikstof in blijvend grasland; BenschopIn de biologische landbouw is grasland met een voldoende aandeel klaver essentieel. De klaver bindt stikstof uit de lucht. Deze stikstof komt ook beschikbaar voor het gras en zo kan een opbrengst van het grasklaver-mengsel van ca 15.000 kg droge stof per ha per jaar ontstaan. Door de wisselwerking tussen gras en klaver treedt ook een verbetering van de bodemkwaliteit op. De bodemstructuur verbetert en de beworteling van de bodem wordt intensiever. De stikstofrijke klaver hoort evenwel thuis in een omgeving waar veel gebeurt, bijvoorbeeld daar waar regelmatig geploegd wordt. Wanneer de bodem van een grasland niet regelmatig bewerkt wordt en grasklaver niet opnieuw ingezaaid wordt, verdwijnt de klaver. Het koolstofrijke gras gaat overheersen in deze “rustige” omgeving en verbetert de bodem verder, maar zonder de klaver als stikstofbron. De opbrengst is daarom niet zo hoog als in de klaverrijke fase en wordt op een gegeven moment te laag om een goed functionerend bedrijf in stand te houden.De oplossing is niet gemakkelijk maar het gras met een wiedeg bewerken en klaver bijzaaien is een mogelijkheid (van Eekeren, 2012). De bewerking met de wiedeg betekent dat de “rust” wordt doorbroken en de zode enigszins bewerkt wordt. Verder moet de pH niet te laag zijn. Een wat hogere pH stimuleert de processen in de bodem en brengt beweging in de bodem. Verder is een goede kaliumvoorziening van belang. Wanneer dit allemaal niet lukt, is grondig beweging brengen in de bodem de oplossing. Dit betekent ploegen en opnieuw inzaaien, maar dit betekent ook een achteruitgang van de bodemkwaliteit.\n\nGrasland op zware klei bij Benschop waar de klaver vrijwel uit verdwenen is\n\nIn het eerste jaar na inzaai een goed groeiend gewas met gras en klaver\n\nde bodem onder de oude wei heeft een goede structuur en een goede beworteling.\n\nde bodem onder de recent ingezaaide grasklaver heeft een matige beworteling en matige bodemstructuur\nVoorbeeld 6. Stikstof en koolstof in evenwicht: synthese; Marle (bij Deventer)\n\nOp de voorgrond proefveld met gras en klavercombinaties bij Marle langs de IJssel.\nBij Marle langs de IJssel kan bij een proef waarbij klaver, gras en grasklaver werden vergeleken, de invloed op de bodem van deze drie gewastypen worden bestudeerd (van Eekeren et. al., 2009, 2010).Na twee jaar waren er duidelijke verschillen bij beworteling, bodemstructuur en bodemleven.Op de volgende foto’s is een omgekeerde plag van 20x20 cm op 20 cm diepte te zien\n\nAlleen klaver. De grond is sterk verdicht, maar er zijn wel regenwormen en wormgangen.\nWanneer er uitsluitend klaver wordt ingezaaid, blijft de grond verdicht omdat klaver weinig wortels maakt. De pendelende worm, lumbricus terrestris, vindt zijn\nvoedsel aan de oppervlakte en maakt verticale gangen in de verdichte grond.\n\nKlaver en gras. Wortels, goede bodemstructuur, regenwormen en de hoogste opbrengst. Wanneer er een mengsel van gras en klaver wordt ingezaaid, gebeurt er iets wat gras en klaver afzonderlijk niet kunnen. Er zijn veel wortels, er zijn wormen (nu in twee soorten: links lumbricus terrestris en rechts a. calliginosa) en de opbrengst is hoger dan bij de gras- of de klavervariant.\n\nAlleen gras. Veel wortels , een goede structuur en weinig regenwormen.\nDat wortels belangrijk zijn voor de bodemstructuur laat de variant met alleen gras zien. Hier zijn veel wortels. Er zijn weinig regenwormen, omdat vlinderbloemigen (en dierlijke mest) vooral regenwormen stimulere\nVoorbeeld 7. Vaste mest, drijfmest en bodemleven, stikstof en koolstof wel en niet in evenwichtBij voorbeeld 1 zagen we dat drijfmest een ongunstige invloed op de bodem kan hebben. Geheel anders is dat wanneer er naast de stikstofrijke drijfmest veel koolstofrijk gras en graswortels aanwezig zijn. Regenwormen kunnen dan gestimuleerd worden. Minder dan bij vaste mest, maar meer dan bij compost waar wat drijfmest aan is toegevoegd en meer dan bij minerale bemesting (zie tabel).\nProefveld Bakel (grasland op zand)Mestsoort gram regenwormen per m2NPK 125Compost met drijfmest 144Drijfmest 231Stalmest 269\nVoorbeeld 8. Stikstof en koolstof in evenwicht: synthese;Boomgaard bij Tiel\n\nDit is de bodem onder een hoogstamboomgaard bij Tiel. Hier zien we het resultaat van eeuwenlange synthese tussen stikstof en koolstof. Stikstof is afkomstig van klavers die in het gras groeiden en van mest die de koeien produceerden die in de boomgaard liepen. Koolstof is vooral afkomstig van het gras dat in de hoogstamboomgaard groeide. Het resultaat is een van de mooiste bodems ter wereld. De humushoudende laag is meer dan 60 cm dik. De oorspronkelijke gelaagdheid die onderin het profiel nog te zien is, is door het bodemleven verdwenen. De donkere verticale strepen en de stippen zijn de gangen van regenwormen. De wortels kunnen diep de grond in. Deze grond is eigenlijk het ideaal waar ieder bodembeheerder naar moet streven. Wat hij dan moet doen is hier ook te zien. Breng voldoende verteerbare koolstofrijke verbindingen in de grond (hier het gras) en breng voldoende stikstof in de grond (hier mest en klavers) en laat de natuur het werk doen (hier onder meer de regenwormen).\n\n\nConclusie\nEr zijn gronden waar stikstof veel aandacht moet hebben. Op andere gronden geldt dit voor koolstof. Ook zijn er gronden die van nature of door langdurige landbouwcultuur een evenwicht, een doordringing, tussen beide laten zien. Bij deze laatste gaat het om onderhoud van het evenwicht. Links een kalkrijke lichte grond met weinig koolstof. Rechts een podzolgrond met verdichting door koolstof waar regenwormen al wat aan doen. Midden de grond die de extremen verbindt.\n\n\nMaatregelen\nUit het voorgaande blijkt dat bij een goed beheer van de bodem de wisselwerking tussen stikstof en koolstof van belang is. Bij maatregelen om dit te bereiken hoeft niet direct gedacht te worden aan het aanvoeren van stikstof of koolstof in een bepaalde vorm. Bijna iedere maatregel rond de bodem heeft wel op enige manier invloed op de genoemde wisselwerking. Zo ontstaat door intensieve bodembewerking een omgeving waar koolstof niet thuishoort en verdwijnt, terwijl stikstof in een actieve vorm overgaat en bijvoorbeeld opgenomen kan worden door de plant. Het achterwege laten van bodembewerking betekent dat koolstof kan ophopen. Het is een omgeving die past bij koolstof. Stikstof voelt zich hier niet thuis vervluchtigt naar de lucht of spoelt uit naar het grondwater.Vanuit dit gezichtspunt zijn vele teeltmaatregelen te beoordelen:\n- Vaste mest is overal goed, maar de wenselijke composteringsduur wisselt per bodemtype-Laat drijfmest zo snel mogelijk in contact komen met koolstofrijke verteerbare materialen (niet vlinderbloemige groenbemesters, graan, gras)- Meng kippenmest en geitenmest met houtachtige materialen-Teel vlinderbloemigen in een mengsel met gras-Wees voorzichtig met maaimeststoffen op arme grond-Let bij de vruchtopvolging op een evenwicht tussen koolstof- en stikstofrijke gewassen-Bodembewerking betekent: stikstof actief inzetten en koolstof verliezen-Breng stikstof, overal waar dit vrij komt in de landbouw, direct in contact met verteerbare koolstof\n\n\nLiteratuur\nBockemühl, J., 1982. Levensprocessen in de natuur. Vrij Geestesleven, Zeist.Bockemühl, J., 1984. Het stervende bos. Louis Bolk Instituut.Bockemühl, J., 1992. Elementen en ethersoorten. Louis Bolk Instituut.Dam, J. van, 1999. Het zesvoudige pad. Vrij Geestesleven, Zeist.Eekeren, N.J.M. van, 2012. Zorgen om klaver. Ekoland 3 p 14,15.Eekeren, N.J.M. van, J.G. Bokhorst, L. Brussaard., 2010. Roots and earthworms under grass, clover and a grass-clover mixture. p. 27-30. In 19th World Congress of Soil Science, Soil Solutions for a Changing World. Brisbane, Australia. 1 - 6 August 2010Eekeren, N. van, Liere, D. van, Vries, F. de, Rutgers, M., Goede, R. de, Brussaard, L., 2009. A mixture of grass and clover combines the positive effects of both plant species on selected soil biota. Applied Soil Ecology 42, 3, p. 254-263.Julius, F.H., 1965. Grundlagen einer phanomenologischen chemie. Verlag freies Geistesleben, Stuttgart.Y. Kuzyakova, J.K. Friedelb, K. Stahra, 2000. Review of mechanisms and quantifcation of priming effects. Soil Biology & Biochemistry 32, 1485 1498Mackensen,M . von. 1994. Prozesschemie aus spirituellem Ansatz. Pädagogischen Forschungsstelle Abt. Kassel. Bildungswerk Beruf und Umwelt Kassel.Marti, T., 1997. Mensch und Landschaft eines alpinen Hochtales, Bern/Stuttgart.Matthijsen, M.C., 2007. www.Paidos-boeken.nlPoppelbaum, H.Tier-Wesenskunde, Dornach, 1954; A New Zoology, Dornach 1954Romunde, D. van, 2000. Over vormende krachten in de plantenwereld. Louis Bolk Instituut Driebergen.Schad, 1971. Säugetiere und Mensch, Stuttgart.Steiner, R. 1917. Von Seelenrätseln (GA 21), Dornach 1983Steiner, R. 1925. Geisteswissenschaftliche Grundlagen zum Gedeihen der Landwirtschaft (GA 327), Dornach, 1999.Steiner, R. 1917. Mijn levensweg (GA 28). Vrij Geestesleven, Zeist, 1993.Suchantke, A. 1994. Metamorphosen im Insektenreich, Stuttgart.Suchantke, A. 2009. Dreigliederung, Synorganisation und Co-Evolution. Die Drei 1/2009.Suchantke, A., 2002. Metamorphose – Kunstgriff der Evolution. Freies Geistesleben, Stuttgart.Thienemann, A. (1956). Leben und Umwelt - Vom Gesamthaushalt der Natur. Hamburg: Rohwolt Taschenbuch Verlag.Vahle, 1998 . Auf der Suche nach der Leitidee der nordwestdeutschen Kulturlandschaft, in: A. Suchantke (Hrsg): Goetheanistische Naturwissenschaft, Bd. 5: Ökologie, Stuttgart."
  },
  {
    "objectID": "goedbodembeheer/bodem-en-stoffen.html#fosfor",
    "href": "goedbodembeheer/bodem-en-stoffen.html#fosfor",
    "title": "Bodem en stoffen",
    "section": "Fosfor",
    "text": "Fosfor\nBij veel drukte merk je niet veel meer van fosfor. Bij veel rust in de omgeving wordt fosfor actief. Goed op letten bij fosforbeheer.\nActueel januari 2015: eerste resultaten fosforonderzoek op Zonnehoeve in ZeewoldeFosfor en wereldvoedselvoorziening; wat leert Zonnehoeve ons?Op het bedrijf Zonnehoeve in Zeewolde, Flevoland, wordt sinds 1983 geteeld met een lage aanvoer van fosfaat en een extreem laag gehalte aan beschikbaar fosfor in de grond. In 2013 is hier nader onderzoek naar gedaan door het Louis Bolk Instituut. (Rietberg en Timmermans, 2014).De beschikbaarheid aan fosfaat, het Pw-getal, was sinds 1983 onder de 10 mg P2O5 per liter. In 2013 was het op de onderzoekslocatie 5,8 mg P2O5 per liter. In de akkerbouw moet deze waarde 25-45 mg P2O5 per liter zijn. De waarde 25 mg P2O5 per liter wordt als kritieke waarde gezien (Dekker en Postma, 2008). Uit bemestingsproeven in 2013 bij tarwe en grasklaver bleek evenwel dat er geen fosfaatgebrek was.Het onderzoek wijst erop dat er in de bodem mechanismen zijn om fosfaat beschikbaar voor de plant te maken die op het moment sterk onderschat worden. Een literatuurstudie naar telen bij lage fosfaatniveau’s uit 2012 (Timmermans e.a., 2012) wees ook in deze richting.\nMechanismen die uit onderzoek bekend zijn maar in het beleid te weinig aandacht krijgen zijn:\n\nPlanten gaan het wortelsysteem aanpassen op zoek naar fosfor. Alleen fosfor binnen 1-2 mm van een wortel is beschikbaar.\nPlanten gaan dieper wortelen.-Het sterke fosforvrijmakende vermogen van vlinderbloemigen draagt bij aan een grotere fosforbeschikbaarheid van volggewassen.\nOrganisch gebonden fosfor is na mineralisatie een belangrijke bron. Op Zonnehoeve bleef het totale fosforgehalte van de grond gelijk, maar het percentage organisch gebonden fosfor steeg van 21% naar 32% in 30 jaar.\nDe aard van de bacteriepopulatie rond de wortels speelt een rol.\nVorming van het fosfaatvrijmakende enzym fytase nabij de wortels treedt op.\nMycorrhiza’s vergroten het worteloppervlak.-Afscheiding van zuren door de wortels speelt een rol.\nDiverse andere mechanismen spelen een rol. Vooral uit onderzoek in natuurlijke vegetaties blijkt dat in de plantenwereld ook nog veel andere mechanismen belangrijk kunnen zijn.\n\nHet onderzoek op Zonnehoeve toont aan dat er een bredere aanpak van het onderzoek naar de fosfaathuishouding nodig is. Bodemlaboratoria kunnen alleen onderzoek doen naar het fosfaat dat door extractie met een extractiemiddel na een uur schudden vrijkomt, maar de relatie van dit onderzoek met de fosfaatbeschikbaarheid is slecht, vooral op gronden met een actief bodemleven en een goede bodemstructuur. Bij een industriematige aanpak van de bemesting en een kunstmestindustrie die alleen wateroplosbaar fosfaat te koop heeft is de optie van beoordeling uitsluitend via kortdurende extracties wel te begrijpen, maar de uitgangspunten hebben te weinig te maken met de werkelijkheid.\nHet onderzoek naar fosfaat op Zonnehoeve wordt nu voortgezet. De rol van vlinderbloemigen is het thema, maar vlinderbloemigen kunnen niet alles verklaren en breder onderzoek is nodig.\nHet artikel van Rietberg, Timmermans, 2014 kunt u hier lezenDe brochure Timmermans e.a., 2012-029 LbP is te downloaden via www.louisbolk.nl\nMeer over fosfor:-Wat is er aan de hand met fosfor-Fosfor in de natuur-Fosfor in de plant-Beheer van fosfor in de landbouw \nWat is er aan de hand met fosfor?Regelmatig is fosfor in het nieuws, maar de meeste mensen hebben geen flauw benul waarom dat is. In het kort:\n-Fosfor is onmisbaar voor plantengroei en niet te vervangen.-De huidige omvang van de wereldbevolking werd mede mogelijk gemaakt door fosfor uit kunstmest.-De makkelijk winbare voorraden raken op en we moeten naar fosforkringlopen-De makkelijk winbare voorraden bevinden zich hoofdzakelijk in twee landen: China en Marokko. In de toekomst is een politiek ingewikkelde situatie niet uit te sluiten.-We moeten niet straks aan kringlopen gaan werken, maar nu.-De bemestingswetenschap zit nog behoorlijk op een dwaalspoor en verandert veel te traag van inzicht. Ze denkt dat je met extractiemiddelen de beschikbaarheid en naleverend vermogen van fosfor kunt beoordelen, maar dat is maar zeer ten dele zo.-Voor inzicht in de fosforsituatie is het belangrijk te realiseren dat bodemleven, beworteling, bodemstructuur en organisch fosfaat een grote rol spelen. Die zijn moeilijk te meten, op iedere grondsoort weer anders te beoordelen en daarom sterk verwaarloosd.-Men verdiept zich te weinig in het karakter van fosfor.-Een van de problemen rond fosfor is dat fosfor in de grond heel slecht oplosbaar is. Dat is ook een voordeel. Fosfor spoelt bijna niet uit en werken aan kringlopen loont. Met uitzondering van uitgeloogde zure zandgronden. Die komen weinig voor, maar Nederland bestaat voor ca tweederde deel uit die gronden.\nIn het volgende een nadere kennismaking met fosfor en ideeën over beheer van fosfor vanuit inzicht in zijn aard.\nFosfor in de natuur\nFosfor komt voor in gesteenten. Op het schiereiland Kola in het noorden van Rusland bij Moermansk wordt fosfor aangetroffen in stollingsgesteenten, maar elders op de wereld zijn het vooral gesteenten die uit afzettingen in oceanen zijn ontstaan en later door tektonische bewegingen aan de oppervlakte zijn gekomen. Deze afzettingen ontstaan nu ook nog en het is interessant de omstandigheden na te gaan waaronder fosforrijke gesteenten daar ontstaan.\nVoor de westkust van Afrika en Zuid-Amerika ontmoeten koude voedselrijke en warme voedselarme zeestromen elkaar. Dit heeft een enorme opbloei van leven in de oceaan tot gevolg. Een belangrijk organisme hier is kril. Het gewicht van alle kril op de wereld is vergelijkbaar met dat van alle mensen op de wereld. Op de stranden van West-Afrika en het westen van Zuid-Amerika, waar zoveel leven in de zee is, spoelen veel organismen aan. Deze zijn berucht vanwege de rottingslucht die daar hangt. Onder meer walvissen vinden in deze delen van de oceanen hun voedsel. In deze zee, zo rijk aan leven, zakt fosfor naar de bodem. Als fosforietknollen komt het op de bodem van de oceaan te liggen. Het zijn vooral calciumfosfaten die bezinken. Bij dit sedimentatieproces worden ook andere stoffen opgevangen, onder meer zware metalen zoals cadmium en lood. Deze gebieden worden daarom ook wel de vuilnisbak van de wereld genoemd. Wanneer door tektonische bewegingen dergelijke zeebodems aan de oppervlakte komen te liggen kan het fosfaat gewonnen worden. Op deze wijze komen ook de zware metalen mee. De fosfaaterts van het schiereiland Kola is relatief arm aan zware metalen van wege hun afwijkende herkomst.\nIn de oceanen bezinkt fosfaat dus op plaatsen waar heel veel leven aanwezig is.In bodems wordt fosfaat sterk aan calcium, ijzer en aluminium vastgelegd. Op gronden die rijk zijn aan deze elementen treedt daarom snel fosfaatgebrek op. Calciumrijke gronden zijn jonge zeekleigronden. Deze kenmerken zich door een hoge bacterieactiviteit en snelle omzettingen van plantenresten en mest. IJzerrijke gronden zijn bijvoorbeeld te vinden in de beekdalen van het zandgebied. Het karakter van de bodemprocessen is ook zichtbaar in de natuurlijke vegetatie op de gronden. In de beekdalen groeit van nature het weelderige elzenbroekbos. In de tropen kennen we de ijzer- en aluminiumrijke gronden onder het weelderige oerwoud.Onder gronden waar van nature heide of een bos met een zure werking op de bodem groeide, wordt fosfor nauwelijks vastgelegd. Daar is het dan makkelijk beschikbaar voor de plant, maar het spoelt ook makkelijk uit. De vegetatie van de heide en het bos met een zure invloed is weinig weelderig. Een nadere karakterisering van de kwaliteiten van bossen is te vinden in Bokhorst, 2012.Bij de mens treffen we fosfor veel aan in de botten in de vorm van calciumfosfaat. In het zenuw-zintuiggebied is weinig fosfor aanwezig, maar is daar wel actief bij de processen betrokken.\nDe conclusie is dat overal waar veel activiteit is, fosfor aan andere stoffen wordt gebonden en beperkt beschikbaar is voor levensprocessen. Daar waar de levensprocessen minder uitbundig zijn kan fosfor actief zijn. We kunnen concluderen dat fosfor de neiging heeft om de zwaarte op te zoeken en zich te binden aan de materie. Mackenzen (1994) en Julius (1965) noemen dit bijvoorbeeld. Julius wijst erop dat wanneer elementaire fosfor verbrand wordt, het oxide even in de lucht blijft (bij rookbommen wordt fosfor verbrand) en dan op de aarde neerdwarrelt. Bij bijvoorbeeld zwavel of koolstof gebeurt dat niet. Naast deze zienswijze is toch ook een andere mogelijk. Op rijker veen zijn ’s nachts soms dwaallichten zichtbaar. Dat is een blauwachtig licht veroorzaakt door PH3 (Phosphine). Waterstof lukt het dus om juist fosfor uit het veen omhoog te brengen en fosfor verlicht daarna de omgeving omdat het spontaan verbrandt. Landschappen met veel licht laten nog iets anders opvallends zien, bijvoorbeeld heide en bossen die licht op de grond laten vallen (eik, berk en den). Hier wordt fosfor niet vastgelegd aan andere stoffen: het is beweeglijk en kan zijn eigen aard laten zien. Het Griekse woord phosphoros betekent ook lichtdrager. Je zou dus kunnen stellen dat fosfor niet de zwaarte opzoekt, maar in zware, donkere landschappen, zoals elzenbroekbos en tropisch regenwoud, wordt overmeesterd door de zwaarte en zijn eigen karakter niet meer kan laten zien.\nFosfor en de plant\nWanneer een plant fosforgebrek heeft, wordt deze gedrongen, het blad kleurt donker, soms ook paars en bloei en vruchtzetting worden geremd.\nBeheer van fosfor in de landbouw\nUit het voorgaande valt af te leiden dat bij te grote activiteit van fosfor zwaarte in de grond ingebracht moet worden en bij te weinig activiteit licht. Zwaarte breng je in de grond door bekalken. Is er teveel uitspoeling van fosfor dan helpt de verhoging van de pH-waarde door bekalken. Is er te weinig fosfor actief dan moet er licht in de grond gebracht worden, zodat fosfor zich in zijn omgeving als het ware thuisvoelt. Hoe breng je licht in de grond? Dat is eenvoudig, dat gaat via de zon en dus via de koolstof die door de zon boven de grond in de plant wordt gebonden. Deze gebonden koolstof heeft een verzurende invloed op de bodem en dat is weer gunstig om fosforbinding aan kalk tegen te gaan. Op ijzerrijke en aluminiumrijke gronden van beekdalen helpt verzuring niet maar kan de koolstof er wel voor zorgen dat fosfor gebonden wordt in de organische stof. De afbraak van de organische stof maakt fosfor in het groeiseizoen weer beschikbaar.Aanvoer van verteerbare koolstof is dus belangrijk. We komen dan evenwel in een complexe problematiek terecht. In tegenstelling tot bijvoorbeeld nitraat en kalium kan fosfor maar beperkt in beschikbare vorm in de bodem aanwezig zijn. Het wordt snel aan andere bodembestanddelen vastgelegd en in een bodem is maar ca 1 kg P2O5 per ha in beschikbare vorm aanwezig terwijl de plant gemiddeld 45 kg P2O5 per ha nodig heeft. De plant heeft evenwel meerdere mechanismen om fosfaat uit de bodem vrij te maken. Dat gaat dan door uitscheiding van koolstof (licht) bevattende stoffen of door samen te werken met schimmels die met behulp van koolstof uit de plant fosfor vrijmaken. Dat gebeurt allemaal in de directe omgeving van de wortel. Bodemstructuur en bewortelingsintensiteit worden bij de fosforopname dan cruciaal. Bodemstructuur en beworteling zijn moeilijk te meten en dit is natuurlijk een gruwel voor een landbouwsysteem dat een industriematige aanpak voorstelt. Bij potproeven met weer vochtig gemaakte droge fijngemalen grond is er een zekere relatie met gehalten van in water oplosbare en in (ammoniumlactaatazijn) zuur oplosbare fosfor. Maar dat wil nog niet zeggen, dat die relatie er ook is in een situatie met een meestal niet optimale structuur en wisselend bodemleven op de akker. Stimuleren van organisch fosfaat moet centraal staan bij een goed fosforbeheer. Dit kan door gewassen te telen die veel oogstresten achterlaten, door gebruik van organische mest, door het verzorgen van de bodemstructuur en door het kiezen van rassen met een intensieve beworteling.\nLiteratuur\nBokhorst, J.G., 2012. Bodem onder het landschap. Roodbont Zutphen.Julius, F.H., 1965. Grundlagen einer phanomenologischen chemie. Verlag freies Geistesleben, Stuttgart.Mackensen,M. von, 1994. Prozesschemie aus spirituellem Ansatz. Pädagogischen Forschungsstelle Abt. Kassel. Bildungswerk Beruf und Umwelt Kassel.Rietberg, P. en B. Timmermans, 2014. Naar een betere benutting van fosfaat. Ekoland 12, p 16,17.Dekker, P.H.M. en R. Postma, 2008. Verhoging efficiëntie fosfaatbemesting. PPO/NMI. PPO nr. 3250061800.Rietberg, P. en B. Timmermans, 2014. Naar een betere benutting van fosfaat. Ekoland 12, p 16,17.Timmermans, B., W.Sukkel en J.G. Bokhorst, 2012. Telen bij lage fosfaatniveau ’s in de biologische landbouw, achtergronden en literatuurstudie. Louis Bolk Instituut Driebergen publicatienummer 2012-029 LbP."
  },
  {
    "objectID": "goedbodembeheer/bodem-en-stoffen.html#kalium",
    "href": "goedbodembeheer/bodem-en-stoffen.html#kalium",
    "title": "Bodem en stoffen",
    "section": "Kalium",
    "text": "Kalium\nKalium is de basis voor productkwaliteit, maar teveel is ook niet goed. \nKalium heeft op verschillende wijzen invloed op de plant:-De vorming van suiker en zetmeel wordt gestimuleerd-Het transport van suikers wordt door kalium beïnvloed-Minder last van droogte door betere vochtopname van de wortels en minder verdamping-Minder gevoelig voor nachtvorst-Betere weerstand tegen vooral schimmelziekten-Steviger stro bij granen-Betere smaak, kleur, geur en houdbaarheid-Meer klaver in het grasGezien deze eigenschappen van kalium heeft kalium blijkbaar niet in de eerste plaats invloed op de opbrengst, maar meer op kwalitatieve eigenschappen. Meerdere van deze eigenschappen hebben ook met warmte, afrijping te maken. Teveel kalium is evenwel ook niet goed. Smaak en houdbaarheid gaan dan achteruit of er treden plantenziekten op.\nDe stof kaliumPure kalium is grijsachtig zilver van kleur. In contact met water geeft het een heftige reactie. Een violet-rose vlam is zichtbaar en vaak gaat dit gepaard met een knal. De reactie is veel heftiger dan bijvoorbeeld de verwante stof natrium laat zien.In kruit wordt kaliumsalpeter of kaliumchloraat gebruikt omdat dit veel heftiger reageert dan wanneer andere stoffen in plaats van kalium zouden worden toegepast.Ook magnesium kan zeer fel reageren. Magnesiumlicht werd als flitslicht bij de fotografie gebruikt. Heeft de verwantschap van kalium met magnesium iets te maken met hun onderlinge wisselwerking in de bodem? Waar veel magnesium is, is de kans op kaliumgebrek groter en andersom.\nKalium in de bodemDe voor de plant beschikbare kalium in de bodem is positief geladen en kan zich daarom goed binden aan de negatief geladen humus- en kleideeltjes. Te verwachten zou zijn dat uitspoeling van kalium geen probleem is in de landbouw. Toch is dit dat wel. Hoe kan dat? Om een antwoord te krijgen op dit raadsel het volgende:Bij de bodemanalyse worden de verschillende voedingsstoffen geanalyseerd. De bodemlaboratoria en de meststoffenhandelaren hebben er geen enkel belang bij om te zeggen dat de waarde van de analyses beperkt is. Dat is ze niet kwalijk te nemen, want een bakker hoeft bij zijn brood ook niet te vermelden dat er bijvoorbeeld weinig vitamine C in zit. Dat wil evenwel nog niet zeggen dat dat niet zo is. Waarom is nu de waarde van de bodemanalyse beperkt? Dit is omdat bij een bodemanalyse maar een beperkt deel van de voedingsstoffen zichtbaar wordt die de grond werkelijk zal leveren tijdens het groeiseizoen. Het bodemleven maakt het belangrijkste deel van de voedingsstoffen vrij. Op een grond met weinig bodemleven komen veel minder voedingsstoffen vrij dan je op grond van de bodemanalyse zou verwachten en op een grond met veel bodemleven juist veel meer. Er is één voedingsstof waar dit evenwel minder voor opgaat. Dat is kalium. Ook kalium wordt tijdens de groei door het bodemleven beschikbaar gemaakt, maar veel minder dan bijvoorbeeld stikstof en fosfor. Kalium bindt zich veel minder in de bodem en is daarom gevoelig voor uitspoeling. Het geringe binden van kalium uit zich in de plant door de relatie met het transport van suikers die met de afrijping van der plant te maken hebben.\n\nKalium is de basis voor productkwaliteit, maar teveel is ook niet goed."
  },
  {
    "objectID": "goedbodembeheer/bodem-en-stoffen.html#magnesium",
    "href": "goedbodembeheer/bodem-en-stoffen.html#magnesium",
    "title": "Bodem en stoffen",
    "section": "Magnesium",
    "text": "Magnesium\nMagnesium is slecht voor de bodem, maar onmisbaar voor de plant. \nWanneer magnesiumpoeder in een vlam wordt gestrooid ontstaat er een buitengewoon fel licht. Het licht is zo fel dat het voor de ogen gevaarlijk kan zijn. Er ontstaat bij dit verbranden magnesiumoxide. Er is geen stof zo wit is als magnesiumoxide. Wit betekent dat alle licht wordt weerkaatst. Nemen we geen poeder, maar een dun staafje magnesium en houden die in de vlam, dan gaat het staafje branden. Wanneer we door die vlam de zon laten schijnen dan is de schaduw zwart. Dat betekent dat alle licht van de zon in de vlam wordt opgenomen en dat betekent weer dat het licht van de magnesiumvlam zeer dicht bij dat van zonlicht zit. Magnesium heeft dus iets met licht. Dat blijkt bijvoorbeeld ook als we magnesium vergelijken met calcium. Calcium geeft de bodem een goede structuur. In de oceanen zinkt calcium als kalk naar de bodem. Magnesium is boven in de plant, in het groene blad, essentieel om het zonlicht op te nemen en om te zetten in koolhydraten. In de oceanen zien we ook dat algen dicht onder het wateroppervlak magnesium nodig hebben om het zonlicht te kunnen binden. Magnesium en calcium zijn in de natuur in zekere zin tegengesteld. Calcium geeft stevigheid, structuur, zwaarte; magnesium heeft iets met licht.\nNu heb je een kleigrond met een hoog magnesiumgehalte. Onder natte omstandigheden begint de grond te zwellen en is niet meer te berijden. Doe je dat wel dan gaat de bodemstructuur nog meer achteruit. Magnesium werkt dus andersom dan calcium, dat wel, maar heeft dat iets met licht te maken?\nDe oplossing ligt mogelijk in het volgende. Zoals we bij de bespreking van de verschillende stoffen steeds zien, is er een overeenkomst tussen verschijnselen rond stoffen in de dode natuur en in levende organismen. Door naar dode en levende natuur te kijken kunnen we een beeld opbouwen over de aard van een stof. Het gaat dan om de wisselwerking met andere stoffen. Nu heeft een stof ook een puur fysiek karakter. Magnesiumionen zijn klein en zijn sterk geladen (tweewaardig). Ze binden daarom veel water en drijven zo de kleideeltjes uiteen waardoor de grond nat en smerend wordt. Dit staat enigszins los van het gedrag van magnesium in de wisselwerkingen in de dode en levende natuur. Bij kalium speelt iets vergelijkbaars. Kalium heeft binnen de plant invloed op suikertransport, smaak, ziektegevoeligheid en andere kwalitatieve eigenschappen. Dat zware zure kleigronden heel sterk kalium kunnen fixeren omdat de kaliumionen precies tussen de plaatvormige lutumdeeltjes passen, hoeft niet direct iets te maken hebben met kalium in wisselwerking met dode stoffen of in levensprocessen in de plant.Stoffen kunnen, puur door grootte of lading, specifieke eigenschappen hebben die meer of minder los staan van het beeld dat ontstaat wanneer we de stof in wisselwerking met de omgeving bekijken.Aardappeltelers zijn vaak fanatieke magnesiumbemesters. Bladbemesting met bitterzout (magnesiummeststof) geeft een donkerder blad en een hogere opbrengst van de zetmeelrijke knol. Wanneer een aardappelteler dat doet geeft hij magnesium de kans zich met het licht te verbinden.\n\nMagnesiumgebrek bij tomaat\n\nMagnesiumpoeder in een vlam\nMackensen zegt van magnesium dat deze stof eigenlijk gedwongen wordt om in de aarde, de vaste materie, te zitten, maar dat eigenlijk niet wil. Hij zegt dit omdat magnesium zich veel gemakkelijker dan andere metalen uit zouten laat winnen; in heet water oplosbaar is en gebruikt kan worden als flitslichtpoeder.\n\nLiteratuur\nJulius, F.H., 1965. Grundlagen einer phanomenologischen chemie. Verlag freies Geistesleben, Stuttgart.Mackensen,M . von. 2012. Proces-chemie. Paidos Breda."
  },
  {
    "objectID": "goedbodembeheer/bodem-en-stoffen.html#zwavel",
    "href": "goedbodembeheer/bodem-en-stoffen.html#zwavel",
    "title": "Bodem en stoffen",
    "section": "Zwavel",
    "text": "Zwavel\nZwavel heeft twee kanten, een donkere en een lichte kant.\nZwavel was in de landbouw nooit zo zichtbaar. Bemesten met zwavel had nooit effect. Dat is niet zo gebleven. Door afname van de uitstoot van zwavel uit brandstoffen werd bemesten met zwavel soms noodzakelijk. Zwavel is wel degelijk een belangrijk bestanddeel van de plant. Niet alleen als meststof viel zwavel op, maar ook in de bodem. Bij verdichting van de grond kunnen er blauwe plekken ontstaan die naar zwavelverbindingen ruiken. Dat gebeurt daar waar eiwithoudende resten van dode planten of mest in de grond aanwezig zijn. Zwavel is een bestanddeel van eiwit en kan onder anaerobe omstandigheden vrij komen. De gasvormige verbindingen vallen op vanwege de geur. Dat kwam vroeger maar weinig voor. Daar is verandering in gekomen. Achteruitgang van de bodemstructuur (door intensievere bouwplannen, zwaardere machines en latere oogsttijdstippen door nieuwe later oogstbare rassen) speelt hierbij een rol, maar er is nog iets anders. Daarbij is 1998 een cruciaal jaar. Het was het eerste jaar van een periode met regelmatig een regenrijke herfst. Sinds 1998 zijn de blauwe plekken en de geur van zwavelverbindingen steeds vaker te vinden. Mogelijk hangt het samen met de klimaatverandering.\nWat is zwavel?Zwavel kunnen we als stof direct ervaren. Bij vulkanen slaat het uit de lucht neer als zwavelbloem. Een heldergeel poeder. Dit is evenwel niet de enige vorm waarin pure zwavel voorkomt. Wanneer zwavel verhit wordt en gaat smelten en vervolgens in kou water wordt gegoten, ontstaat een bruine kneedbare massa. Dit gaat gepaard met blazende en knorrende geluiden. Het wateroppervlak wordt bedekt met blauwe zwammen. De bruine donkere massa zwemt op en neer in het water: het zwavel beest. In de gele zwavelbloem laat zwavel een lichte kant zien en bij het zwavelbeest een donkere kant.\n\nZwavelbloem, de lichtkant van zwavel\n\nHet zwavelbeest, de donkere kant\nZwavel in de landbouwIn de bodem zijn ook de twee kanten van zwavel aanwezig. Bij luchtgebrek en bij aanwezigheid van eiwithoudende verbindingen wordt de grond blauw en gaat stinken naar h4S en mengsels van h4S en andere verbindingen die in deze omstandigheden ontstaan. Bij voldoende lucht, eiwithoudende organische stof en bodemleven komt zwavel beschikbaar voor de plant in de vorm van sulfaat. Sulfaat is negatief geladen en bindt zich daarom nauwelijks aan humus en klei, en spoelt snel uit bij veel regen. Hierin ligt een overeenkomst met stikstof. Ook voor stikstof is eiwitrijke organische stof, lucht en bodemleven nodig en het nitraat dat gevormd wordt spoelt snel uit. Stikstof bevordert evenwel de groei en niet de afrijping. Zwavel bevordert ook de groei, maar juist wel de afrijping. Hierin komt de lichtkant van zwavel tot uiting. Afrijping hoort bij kleur, geur, warmte en droogte."
  },
  {
    "objectID": "goedbodembeheer/bodem-en-stoffen.html#zuurstof",
    "href": "goedbodembeheer/bodem-en-stoffen.html#zuurstof",
    "title": "Bodem en stoffen",
    "section": "Zuurstof",
    "text": "Zuurstof\nDoor zuurstof worden materialen open voor verandering. Zuurstof ontsluit de elementen voor het spel op aarde.\nZuurstof in de bodemZuurstof in de bodem is misschien wel het meest verwaarloosde element bij het bodembeheer. De aandacht licht bij voldoende voedingsstoffen (vooral stikstof, fosfor, kalium en magnesium) en bij water. Als er dan voldoende warmte is, groeien de planten wel.Die planten groeien evenwel alleen als de wortels voedingsstoffen op kunnen nemen en het bodemleven voedingsstoffen vrij kan maken. Voor deze laatste twee processen is zuurstof nodig.\nBij het beheer van de bodem moet eigenlijk altijd de vraag gesteld worden of de bodem wel genoeg zuurstof krijgt. Dat wordt te weinig gedaan, terwijl zuurstof nog gratis is ook. Door zuurstof kan de bodem ademhalen. Die ademhaling gebeurt alleen wanneer er koolstofhoudende stoffen aanwezig zijn want het eindproduct van de ademhaling is koolzuur. De zuurstof moet de grond in kunnen; de koolzuur (die door de zwaarte de neiging heeft om in de grond te blijven) moet er weer uit kunnen. Goethe beschrijft de ademhaling van de mens op de volgende wijze, maar voor de bodem kan dit mogelijk ook gelden:\nIm Atemholen sind zweierlei Gnaden:Die Luft einziehen, sich ihrer entladen;jenes bedrängt, dieses erfrischt;so wunderbar ist das Leben gemischt.Du danke Gott, wenn er dich preßt,und dank ihm, wenn er dich wieder entläßt!\n(Hierbij duidt jenes op inademen en dieses op uitademen)\nHet karakter van zuurstofMackensen (1994) beschrijft zuurstof op de volgende wijze. Zuurstof maakt de stoffen minder vast (bijv. roestend ijzer). Dit proces waarbij zuurstof zich bindt aan een stof heet oxidatie. Het tegenovergestelde is reductie. Bij reductie is zuurstof niet meer aan andere stoffen gebonden. Dit betekent dat de stoffen weer worden wat ze waren voordat ze zich door oxidatie openden en leeg werden.Zuurstof zet stoffen in beweging. Bijvoorbeeld het verteren van blad het aanblazen van het vuur door de smid wordt door zuurstof geleid. Door zuurstof worden materialen open voor verandering. Zuurstof ontsluit de elementen voor het spel op aarde. Zuurstof maakt de koolwaterstoffen voor het leven toegankelijk: aardolie is dood, van koolzuur kan een plant leven.Op de mens heeft zuurstofgebrek de volgende invloed:\n\ntussen 20 en 12 % zuurstof maakt het gehalte niet zoveel uit bij inademen\n\nonder 12% voelt men zich iets verdoofd\n\nbij 9% word je blauw en treedt heel geleidelijk bewusteloosheid op\n\nbij 3% treedt snelle verstikking op\n\nOpmerkelijk is dat in de bodem ook blauwkleuring op kan treden bij stikstof-gebrek en dat bij mens en bodem eiwitten hierbij een rol spelen.Julius(1965) zegt over zuurstof: zuurstof haalt stoffen uit hun isolering en brengt ze naar grote kringlopen.Steiner, die Julius en Mackensen inspireerde, spreekt van zuurstof als drager van het leven, als de stof die koolstof uit de verstarring haalt.Bij de beoordeling van bodems kan al snel duidelijk worden wat de rol van zuurstof en van de ademhaling van de bodem is. Soms is de grond verdicht en kan zuurstof de grond niet in komen en soms juist wel. Soms vindt zuurstof wel plantenresten in de grond om iets mee op te bouwen en soms niet. Soms zijn er wel plantenresten, maar kan zuurstof er niet bij komen.Teveel zuurstof is ook niet goed. Bij intensieve bodembewerking, waarbij de grond heel luchtig wordt, treedt afbraak van organische stof op. Vooral wanneer er al weinig organische stof is, gaat het leven uit de grond. Teveel inademen is dan een doodsproces (Robert de Haan).\n\nHet bladgroen produceert zuurstof."
  },
  {
    "objectID": "goedbodembeheer/bodem-en-stoffen.html#zuur-en-basisch",
    "href": "goedbodembeheer/bodem-en-stoffen.html#zuur-en-basisch",
    "title": "Bodem en stoffen",
    "section": "Zuur en basisch",
    "text": "Zuur en basisch\nVerstandig omgaan met de bodem pH is een belangrijk hulpmiddel om een goede bodemkwaliteit te krijgen.\nEr zijn gronden met veel kalk en die zijn basisch. Bijna alle gronden in Nederland zijn kalkrijk afgezet. Veel zavel- en kleigronden zijn dat nu nog. Een deel van de kleigronden is al bij de afzetting onder moerassige omstandigheden ontkalkt. De dekzandgronden in Noord-, Oost- en Zuid-Nederland zijn lang geleden ook kalkrijk afgezet, maar al vele duizenden jaren kalkloos. Ook de lössgronden waren ooit kalkrijk.Kalkrijke gronden zijn gunstig voor bacteriën die plantenresten snel afbreken. Kalk houdt de grond ook luchtig waardoor het bodemleven zuurstof krijgt om te ademen. Bij kalkrijke gronden is humusopbouw daarom vaak lastig.\nIn heel zure gronden leven geen bacteriën en andere bodemdieren en zijn het schimmels die domineren. Gebrek aan bodemleven en de vorming van zwarte zure smerende humus maakt de gronden dicht. Door de zure humus zijn ze smerend.\nGronden moeten niet te zuur en niet te basisch zijn. Planten en dieren hebben invloed op de zuurgraad. De reden is eigenlijk vrij eenvoudig. Planten ademen koolzuur in en worden daarmee zuur. Dieren ademen koolzuur uit en worden daarmee basisch. Wanneer er alleen maar planten groeien gaat de bodem door. Zoals bij heide en hoogveen. Het is de zon die dat doet. De zon is evenwel ook de bron van leven, maar kan dat niet alleen. De mineraal- en kalkrijke grond moet in contact met de plantenresten komen en dan ontstaat een vruchtbare grond. In stalmest zitten resten van plant en dier en stalmest heeft daarom een vrij neutrale invloed op de bodem. Is de bodem erg zuur dan is aanvoeren van kalk noodzakelijk. Is de bodem erg basisch dan kan eigenlijk alleen met plantenresten of plantencompost de grond zuurder worden gemaakt. Een chemische weg is er ook wel, maar duur en vaak niet nodig. Aluminiumsulfaat wordt dan gebruikt. Vaak hebben kalkrijke gronden hoge pH-waarden, iets of ver boven de 7. Dat is niet gunstig. Een pH (pH-KCl) van 6,8 is daar de ideale waarde. Dat kan alleen bij een wat hoger organische stofgehalte; wat boven de 3%.Verstandig omgaan met de bodem pH is een belangrijk hulpmiddel om een goede bodemkwaliteit te krijgen.\n\nVerstandig omgaan met de bodem pH is een belangrijk hulpmiddel om een goede bodemkwaliteit te krijgen."
  },
  {
    "objectID": "goedbodembeheer/akkerbouw-zeeklei.html",
    "href": "goedbodembeheer/akkerbouw-zeeklei.html",
    "title": "AKKERBOUW Zeeklei",
    "section": "",
    "text": "Veel maatregelen genoemd bij akkerbouw Flevoland gelden ook voor de overige zeekleigronden. De specifieke aanpak van de overige kleigronden wordt hier nog nader uitgewerkt. U vindt hier al wel een korte impressie van een van de mooiste voorbeelden van werken aan bodemkwaliteit: Bakkerbio in Munnekezijl. \nHet bedrijf Bakkerbio in Munnekezijl (Fr) \nDankzij vaste rijpaden, alle percelen het hele jaar door bedekt met een wortelend gewas en vaste mest is er bij akkerbouwbedrijf Bakkerbio een bodem ontstaan met een perfecte bodemstructuur, een actief bodemleven (3 groepen regenwormen) en een harmonische groei van de gewassen. Niet kerende grondbewerking en bodemvoeding op het hoogste niveau.\nVader en zoon Bakker: “We zijn door biologische landbouw in een andere wereld terechtgekomen.”\nOp het akkerbouwbedrijf van 80 ha, vlak bij het Lauwersmeer in Munnekezijl staat de bodem centraal. Luisteren naar de natuur en van daaruit handelen. Een voorbeeld voor iedereen die een duurzaam bodembeheer nastreeft. Dat gaat als volgt:\nDe vruchtopvolging:Jaar 1 gras/klaverjaar 2 gras/klaver en in mei bloemkool en vervolgens haver of roggejaar 3 aardappel, phacelia/wikkejaar 4 bloemkool of pompoen en haver met alexandrijnse klaverjaar 5 haver, knolselderij of peenjaar 6 haver en gras/klaver\nDe hoofdgrondbewerking is steeds na de oogst en voor de groenbemester, die tussengewas wordt genoemd. Dus geen grondbewerkingen vlak voor de winter als de bodem te nat is.Als mest wordt de vaste mest van hun eigen zoogkoeien en wat aangekochte geitenmest gebruikt en voor de bloemkool wordt ook gedroogde gras/klaverbrok oppervlakkig ingewerkt.De ontwikkeling van de methode gebeurde in nauwe samenwerking met het proefbedrijf Kollumerwaard en diverse projecten rond bodemkwaliteit o.a. Planty Organic.Het resultaat is een buitengewoon mooie bodem. Ongekend in de akkerbouw op zeeklei. Opmerkelijk is vooral het enkele jaren geleden aangekochte nieuwe deel van het bedrijf dat in de buurt de badkuip werd genoemd omdat het altijd plasvorming liet zien. Om voldoende waterberging te krijgen werd tot 40 cm diepte geploegd wat een sterke verlaging van het organische stofgehalte tot gevolg had. Bij een profielbeoordeling wordt al snel duidelijk dat regenwormen, door de vruchtopvolging met bodembedekking en vaste mest gestimuleerd, een centrale rol in de bodem hebben gespeeld.Bij niet kerende grondbewerking zijn slakken vaak een probleem. Hier zijn er juist minder dan bij geploegde teelt, omdat loopkevers het aantal slakken beperken. De eitjes van de koolvlieg worden door een schoffel met luchtondersteuning weggeblazen. Door de biologische teelt zijn we in een andere wereld terecht gekomen, zeggen de enthousiaste telers. Het bedrijf heeft 30% minder mest nodig en 25% minder fossiele energie dan vergelijkbare bedrijven. meer info: www.bakkerbio.nl\n\nDe RTK-GPS gestuurde trekker\n\nWikke/Phacelia mengsel als tussengewas. Hier voelt een regenworm zich thuis\n\nVroeger was de structuur heel slecht en dat is nog wel te zien, maar vooral regenwormen zijn hard aan het werk\n\nDit is een vast rijpad. Sterk verdichte grond\n\nEen bouwvoor met een goede structuur\n\nEen kluit onder phacelia\n\nZoogkoeien die de mest leveren"
  },
  {
    "objectID": "goedbodembeheer/maatregelen-grasland.html",
    "href": "goedbodembeheer/maatregelen-grasland.html",
    "title": "Maatregelen grasland",
    "section": "",
    "text": "De streefwaarde voor de pH-KCl of de pH-CaCl2 op zand en klei is 4,8-5,5 en op veen 4,6-5,2. Om het bodemleven te bevorderen is een minimum pH van 5,0 op zand en klei en 4,8 op veen wenselijk. Magnesium kan heel goed met magnesiumrijke kalk worden gegeven. De pH-verhogende werking is op korte termijn dan wel minder. Geef niet meer dan 1000 kg kalk 50% nw per ha per jaar."
  },
  {
    "objectID": "goedbodembeheer/maatregelen-grasland.html#bekalken",
    "href": "goedbodembeheer/maatregelen-grasland.html#bekalken",
    "title": "Maatregelen grasland",
    "section": "",
    "text": "De streefwaarde voor de pH-KCl of de pH-CaCl2 op zand en klei is 4,8-5,5 en op veen 4,6-5,2. Om het bodemleven te bevorderen is een minimum pH van 5,0 op zand en klei en 4,8 op veen wenselijk. Magnesium kan heel goed met magnesiumrijke kalk worden gegeven. De pH-verhogende werking is op korte termijn dan wel minder. Geef niet meer dan 1000 kg kalk 50% nw per ha per jaar."
  },
  {
    "objectID": "goedbodembeheer/maatregelen-grasland.html#bemesten-grasland",
    "href": "goedbodembeheer/maatregelen-grasland.html#bemesten-grasland",
    "title": "Maatregelen grasland",
    "section": "BEMESTEN GRASLAND",
    "text": "BEMESTEN GRASLAND\nLet goed op de eigenschappen van drijfmest en stalmest. Deze hebben beide invloed op de bodemkwaliteit en leveren beide voedingsstoffen, maar in sterk uiteenlopende mate. Hoeveelheden van aanvullende bemestingen zijn te vinden op www.bemestingsadvies.nl. Hou naast de adviezen ook rekening met gehalten in graskuil, het bodemtype, de activiteit van het bodemleven, de bodemstructuur, de groei van kruiden en vooral de groei van het gras. Wijk op grond hiervan af van de standaardadviezen (Zie ook: Organische bemesting)."
  },
  {
    "objectID": "goedbodembeheer/maatregelen-grasland.html#bemesten-mais",
    "href": "goedbodembeheer/maatregelen-grasland.html#bemesten-mais",
    "title": "Maatregelen grasland",
    "section": "BEMESTEN MAIS",
    "text": "BEMESTEN MAIS\n\nTips van Herman Krebbers van Delphy oktober 2020:\n\nLaat je drijfmest bemonsteren; in een demo in de Achterhoek varieerde het stikstofgehalte van 3,3 tot 4,8 kg N per m3, dus met de juiste gegevens benut je mest efficiënter\nMaak een bemestingsplan met juiste data gehalten mest, bodem en nalevering vanggewas. Dat loont voor rendementsverbetering;\nWerk met gedeelde bemesting en bijbemesting in juni, mogelijk in dezelfde werkgang als onderzaai vanggewas om mest beter te benutten;\nHet bijmestgiftadvies van Eurofins varieerde van 0-80 kg stikstof voor 20 ton ds mais. Je geeft bij 45 m3 regulier dus vaak teveel of te weinig stikstof;\nMeet opbrengsten om daarmee een gerichte aanpak verbetering opbrengsten en bemesting te bepalen;\nMet gratis satellietbeelden van Datafarming.com.au krijg je goed beeld van groeiverschillen in percelen om gericht die plekken oorzaak te bepalen en aan te pakken."
  },
  {
    "objectID": "goedbodembeheer/maatregelen-grasland.html#blijvend-grasland",
    "href": "goedbodembeheer/maatregelen-grasland.html#blijvend-grasland",
    "title": "Maatregelen grasland",
    "section": "BLIJVEND GRASLAND",
    "text": "BLIJVEND GRASLAND\nHet is belangrijk grasland zo min mogelijk te scheuren en vervolgens opnieuw in te zaaien. Bij scheuren gaat organische stof verloren, het stikstofleverend vermogen gaat omlaag en pendelende wormen worden sterk benadeeld door scheuren en opnieuw inzaaien."
  },
  {
    "objectID": "goedbodembeheer/maatregelen-grasland.html#bodemanalyse",
    "href": "goedbodembeheer/maatregelen-grasland.html#bodemanalyse",
    "title": "Maatregelen grasland",
    "section": "BODEMANALYSE",
    "text": "BODEMANALYSE\nBelangrijke analyses die om de 5 tot 10 jaar uitgevoerd moeten worden zijn organische stofgehalte, pH-waarde, fosfor als P-Al, kalium, zwavel en magnesium. Veel voedingsstoffen komen door de activiteit van het bodemleven tijdens het groeiseizoen vrij. Dat geldt in extreme mate voor stikstof, maar ook voor fosfor en de andere voedingsstoffen. Via de bodemanalyse krijg je geen inzicht in deze hoeveelheden, maar wel via de graskuilanalyse. Analysemethoden die veel aandacht geven aan makkelijk oplosbare voedingsstoffen (water, zout, licht zuur oplosbaar) en aan de hand hiervan adviezen geven leveren geen goed onderbouwde adviezen. Dit zijn onder meer analyse via Albrecht, Groeibalans, Soil Tech."
  },
  {
    "objectID": "goedbodembeheer/maatregelen-grasland.html#doorzaaien",
    "href": "goedbodembeheer/maatregelen-grasland.html#doorzaaien",
    "title": "Maatregelen grasland",
    "section": "DOORZAAIEN",
    "text": "DOORZAAIEN\nOp veen en klei met teveel ruwbeemdgras kan doorzaaien met Engels raaigras goed werken. Er mag niet te veel ruwbeemdgras staan. Doorzaaien kan het beste in februari of maart of in september en oktober. Gebruik eerst een wiedeg voor inzaai."
  },
  {
    "objectID": "goedbodembeheer/maatregelen-grasland.html#gras-mais-verhouding",
    "href": "goedbodembeheer/maatregelen-grasland.html#gras-mais-verhouding",
    "title": "Maatregelen grasland",
    "section": "GRAS-MAIS VERHOUDING",
    "text": "GRAS-MAIS VERHOUDING\nOp een bedrijf is een verhouding van 80% gras en 20% mais gebruikelijk. Bij het scheuren van het gras gaat veel organische stof verloren en spoelt veel stikstof uit. Beter is de verhouding: 60% gras, 20% gras, rode en witte klaver gedurende 3 jaar en 20% mais gedurende 3 jaar."
  },
  {
    "objectID": "goedbodembeheer/maatregelen-grasland.html#grasklaver",
    "href": "goedbodembeheer/maatregelen-grasland.html#grasklaver",
    "title": "Maatregelen grasland",
    "section": "GRASKLAVER",
    "text": "GRASKLAVER\nGrasklaver stimuleert regenwormen en bindt 200-300 kg stikstof (N) per ha. Zaai zowel rode als witte klaver in. Rode klaver heeft een penwortel en wortelt dieper. Zaai voor een 3-jarige maaiweide 30 kg BG3 of BG4 en 5 kg rode 3 kg witte klaver. Zaai dit ook in voor weide, maar dan 2 in plaats van 5 kg rode klaver. Inzaaien eindaugustus/begin september. \n\nZaai een gras-klaver mengsel niet te diep. 1-1,5 cm is het beste. Gras zonder klaver kan wel dieper gezaaid worden.\nZaai in het najaar zo vroeg mogelijk. Bij laat zaaien kans op vorstschade.\nWeinig beschikbare stikstof is belangrijk. Na langdurig bouwland ontwikkeld klaver zich beter dan na langdurig grasland.\nDe rhizobiumbacterie die de stikstof helpt binden moet voldoende aanwezig zijn. Dat is in het algemeen het geval. Alleen na een lange periode akkerbouw zonder gras kan enten van het klaverzaad met rhizobium soms zinvol zijn.\n\nEen van de redenen dat klaver kan verdwijnen is te veel stikstofaanbod. De klaver zelf kan hier de oorzaak van zijn. Er zijn wel verschillen per ras.\n\nSchade door insecten en slakken kan beperkt worden door een ras te nemen met een hoger gehalte aan blauwzuur. Bijvoorbeeld Alice of Riesling.\nRassen met een beter ontwikkelde penwortel herstellen zich sneller na een strenge winter. De penwortel lijkt in een droge zomer geen voordeel te bieden.\nEen goede kalium- en zwavelvoorziening is van belang. In mindere mate ook fosfor en magnesium."
  },
  {
    "objectID": "goedbodembeheer/maatregelen-grasland.html#kruiden",
    "href": "goedbodembeheer/maatregelen-grasland.html#kruiden",
    "title": "Maatregelen grasland",
    "section": "KRUIDEN",
    "text": "KRUIDEN\nDiep wortelende kruiden zijn belangrijk om de dikte van de laag met beworteling (ook van gras) te verhogen. Ze ondersteunen datgene wat pendelende regenwormen al deden. Ze voorkomen uitspoeling van voedingsstoffen. De droogtegevoeligheid van de grond wordt verlaagd. \nAndere kruiden zijn vooral van belang voor de voederkwalieit van het gras en de smaak van melk. \nRietzwenkgras kan goed tegen droogte en is gunstig op droogtegevoelige percelen. Op betere percelen kan het moeilijk concurreren met Engels raaigras.\nSmalle weegbree, cichorei en karwij kunnen goed samen met rode en witte klaver worden ingezaaid. Zaai naast gras per kruid 1 kg zaad per ha. Kies het ras Puna II bij cichorei, Hercules bij weegbree en Sonja bij karwei. \nMeer over kruiden: (Bron: van gepeperd naar gekruid grasland LBI 022-lbD 2017)\n\nGeschikte kruiden voor productiegrasland. Naast paardenbloem, witte en rode klaver en luzerne, kunnen smalle weegbree, cichorei en karwij zich het best handhaven in productiegrasland. Vooral in de drogere graslanden die beweid worden kan ook duizendblad zich redelijk handhaven. Daarnaast is er ook met wilde peen, rolklaver, esparcette of kleine pimpernel nog een redelijke kans op succes, vooral in de drogere graslanden met een lager productiepotentieel. Andere kruiden hebben meestal slechts een zeer beperkte slagingskans in productiegrasland.\nZaadhoeveelheid. De gewenste zaadhoeveelheid is afhankelijk van de hoeveelheid kruiden die gewenst wordt. Bij minder goede omstandigheden kan het verhogen van de zaadhoeveelheid helpen, maar als de concurrentiekracht van de andere ingezaaide soorten te groot is, werkt dit maar matig. Zo stoelt Engels raaigras vrij sterk uit en concurreert het sterker met kruiden dan bijvoorbeeld timotheegras dat een open zode geeft. Ook witte klaver heeft minder negatieve effecten op kruiden, maar verrijkt de bodem wel met stikstof waardoor op termijn gras weer dominant kan worden.\nLage bemesting voor inzaai en eerste snede. Bij minder optimale omstandigheden worden ook bij deze zaaizaadhoeveelheden regelmatig bedekkingspercentages van slechts 5 à 10% bereikt: inzaaiomstandigheden, en dan vooral een lage concurrentie met snelgroeiende grassen tijdens de vestiging, zijn minstens zo belangrijk voor de meeste kruiden. Een lage of geen bemesting voor inzaai en eerste snede wordt dan ook sterk aanbevolen. Dit zal ook de beworteling van alle aanwezige kruiden en grassen sterk bevorderen 1.\nTijdstip inzaai. De meeste kruiden kenmerken zich door hogere kiemingstemperatuur dan gras, een trage kieming en/of een trage begingroei. Daarom is inzaai eind april/mei aan te bevelen (met het risico op vochtgebrek). Eventueel kan ook voor eind augustus worden ingezaaid.\nDoorzaaien is altijd lastig (ook van Engels raaigras of klaver) en heeft alleen enige kans bij optimale omstandigheden. Daarvoor moet de productie van het huidige gras zo goed mogelijk worden beperkt (geen bemesting) en moet er een open zode aanwezig zijn. Maar ook dan overleven alleen de sterkste of snelstkiemende kruiden zoals cichorei, weegbree, karwij, paardenbloem en rode klaver. Andere kruiden maken alleen bij herinzaai enige kans."
  },
  {
    "objectID": "goedbodembeheer/maatregelen-grasland.html#ontwatering",
    "href": "goedbodembeheer/maatregelen-grasland.html#ontwatering",
    "title": "Maatregelen grasland",
    "section": "ONTWATERING",
    "text": "ONTWATERING\nBij een slechte ontwatering zijn er vaak meer vochtminnende grassen die een open graszode geven. Er zijn vaak ook plassen op het land. De bodem verdicht. \nVaak is de reden een verdichte laag in de bodem. Graaf een kuil om dit te beoordelen. Een niet goed functionerende drainage kan ook een rol spelen. Op zware klei zijn vaak greppels nodig. Pas op goede gronden sleufloze drainage toe. Bij gronden met storende lagen moet met een kettingmachine worden gewerkt. Bij sterk verdichte gronden met blijvende problemen is toepassing van drainagezand in de sleuf van belang."
  },
  {
    "objectID": "goedbodembeheer/maatregelen-grasland.html#organische-bemesting",
    "href": "goedbodembeheer/maatregelen-grasland.html#organische-bemesting",
    "title": "Maatregelen grasland",
    "section": "ORGANISCHE BEMESTING",
    "text": "ORGANISCHE BEMESTING\nDrijfmest en wortelresten van klavers stimuleren de grauwe regenwormen. Vaste mest stimuleert de rode wormen die in de bovenlaag leven en de pendelaars die diepe verticale gangen maken. Alle drie de groepen wormen heb je nodig. \nRijd mest uit wanneer de bodem niet te nat is. Gebruik bij drijfmest de sleepslangmethode. Bj een nat voorjaar de vaste mest na de eerste snede uitrijden. \nBij de bemesting van grasland zijn te onderscheiden meststoffen die direct voedingsstoffen leveren en meststoffen die dat op langere termijn doen en tevens de bodem verzorgen. Drijfmest hoort tot de eerste groep, stalmest tot de tweede.\nVeel aandacht vergt de groei in het voorjaar. De bodem is dan nog koud en drijfmestgiften verhogen de opbrengst dan sterk. Een drijfmestgift in maart en een gift in mei hebben veel effect. In maart kan onder natte omstandigheden en bij bodems met een slechte structuur of een hoger organische stofgehalte wel structuurschade ontstaan waardoor de groei wordt afgeremd.\nVaste mest in het voorjaar heeft vooral op zandgrond een gunstig effect. Op zwaardere grond is de werking veel minder. Vaste mest in het najaar gegeven kan tot gevolg hebben dat de extra grasgroei hierdoor niet geoogst kan worden. Het vraagstuk van het tijdstip van bemesten van vaste mest is nog niet geheel opgelost. Soms wordt de vaste mest in augustus gegeven met het idee dat dit op langere termijn de beste opbrengst en bodemverzorging geeft. Lange termijnproeven om dit te evalueren bestaan evenwel niet.\nZandgrond is veel gevoeliger voor het tijdstip van bemesting dan zware kleigrond. Wel is structuurbederf bij uitrijden op kleigronden vooral in het voorjaar een probleem. \nBemesting heeft ook veel invloed op de klavergroei. Een te grote aanvoer van stikstof met drijfmest kan de klavergroei sterk afremmen. Anderzijds is voor een goede klavergroei een goede voorziening van kalium en zwavel van veel belang."
  },
  {
    "objectID": "goedbodembeheer/maatregelen-grasland.html#organische-stof",
    "href": "goedbodembeheer/maatregelen-grasland.html#organische-stof",
    "title": "Maatregelen grasland",
    "section": "ORGANISCHE STOF",
    "text": "ORGANISCHE STOF\nEen hoog organische stofgehalte nastreven is belang voor vochtvoorziening, stikstofleverend vermogen en vele andere belangrijke bodemeigenschappen. De organische stof van een organische stofbron die na een jaar nog in de bodem aanwezig is heet Effectieve Organische Stof (EOS). Alleen deze organische stof draagt bij aan de organische stof die op langere termijn in de bodem is. 20 ton rundveedrijfmest levert 900 kg EOS en 20 ton rundveestalmest 2000 kg EOS. Gras zelf levert 3700 kg EOS per ha en is daarmee de belangrijkste organische stofbron."
  },
  {
    "objectID": "goedbodembeheer/maatregelen-grasland.html#sporenelementen",
    "href": "goedbodembeheer/maatregelen-grasland.html#sporenelementen",
    "title": "Maatregelen grasland",
    "section": "SPORENELEMENTEN",
    "text": "SPORENELEMENTEN\nBij een goede zuurgraad van de bodem, voldoende bodemleven en organische stof komt gebrek aan sporenelementen bijna niet voor. Toch is aandacht belangrijk.\nAls voorbeeld selenium. Selenium is belangrijk voor mens en dier, maar niet voor de plant. Seleniumgebrek kan optreden bij te hoge pH, en een hoog  gehalte aan fosfaat en zwavel. Op arme zandgronden is de kans op gebrek het grootst.\nDe streefwaarde van Selenium is gras is 0,15 mg Se per kg droge stof. Is het gehalte duidelijk te laag dan kan selenium aangevoerd door aankoop van mest of compost van elders (bijvoorbeeld jonge zeeklei). Indien niet mogelijk dan enkele jaren  8 - 10 gram Se /ha in twee giften in de vorm van de goed opneembare selenaat, zoals Na2SeO4."
  },
  {
    "objectID": "goedbodembeheer/maatregelen-grasland.html#verdichting",
    "href": "goedbodembeheer/maatregelen-grasland.html#verdichting",
    "title": "Maatregelen grasland",
    "section": "VERDICHTING",
    "text": "VERDICHTING\nVerdichting van de bodem heeft een sterke negatieve invloed op de opbrengst, vochtvoorziening en benutting van voedingsstoffen. Ook hoeft het gras minder vaak opnieuw ingezaaid te worden.\nGraaf een kuil en beoordeel de stuctuurelementen en de beworteling.\nVerdichting ontstaat vooral door berijden en dan zijn bemesten en ruwvoederwinning het meest schadelijk. Zorg voor een goede ontwatering. Maak de zode steviger door veldbeemdgras mee te zaaien. Dit gras vormt uitlopers onder de grond. Meer beweiden betekent minder rijden. In het voorjaar een bandenspanning van 0,4 en in de zomer 0,8. Gebruik in het voorjaar de sleepslang. Kies bij natte omstandigheden beweiden van percelen die ertegen kunnen of hou de koeien nog even binnen."
  },
  {
    "objectID": "goedbodembeheer/maatregelen-grasland.html#weiden-of-maaien",
    "href": "goedbodembeheer/maatregelen-grasland.html#weiden-of-maaien",
    "title": "Maatregelen grasland",
    "section": "WEIDEN OF MAAIEN",
    "text": "WEIDEN OF MAAIEN\nWeiden is beter voor de bodem dan maaien. De zode is onder meer dichter en de bodemstructuur wordt beter onderhouden. Bij weiden zijn er meer gewasresten die samen met mestflatten rode en pendelende wormen stimuleren. \nGoede maatregelen zijn naweiden met jongvee of schapen. Verdeel het weiden over zoveel mogelijk percelen."
  },
  {
    "objectID": "goedbodembeheer/maatregelen-grasland.html#literatuur",
    "href": "goedbodembeheer/maatregelen-grasland.html#literatuur",
    "title": "Maatregelen grasland",
    "section": "LITERATUUR",
    "text": "LITERATUUR\nBokhorst, J.G en C. ter Berg, 2001. Handboek Mest en Compost. Vernieuwde versie te lezen onder goedbodembeheer.nl / Maatregelen / Mest en compost.\nEekeren, N. van, B. Philipsen, J. Bokhorst en C. ter Berg, 2019. Bodemsignalen grasland. Roodbont Publishers Zutphen. \nJanssen, P. en N. van Eekeren. Ekoland 1, 2020, p 18 en 19.\nWagenaar. J.P. e.a., 2017. Van gepeperd naar gekruid grasland. LBI 2017 022-lbD.\n\nHet boek Bodemsignalen Grasland is in 2019 verschenen en is het standaardwerk over het beheer van de bodem onder grasland (Uitg. Roodbont, Zutphen)"
  },
  {
    "objectID": "goedbodembeheer/gewas-en-voedingsstoffen.html",
    "href": "goedbodembeheer/gewas-en-voedingsstoffen.html",
    "title": "Gewas en voedingsstoffen",
    "section": "",
    "text": "Een overzicht over welke voedingsstoffen van belang zijn voor een goede groei van gewassen. Verder hoe je aan plant kunt zien of er een tekort aan een bepaalde voedingsstof is."
  },
  {
    "objectID": "goedbodembeheer/gewas-en-voedingsstoffen.html#inleiding",
    "href": "goedbodembeheer/gewas-en-voedingsstoffen.html#inleiding",
    "title": "Gewas en voedingsstoffen",
    "section": "Inleiding",
    "text": "Inleiding\nHet droge materiaal van planten komt voornamelijk uit lucht en water. De plant bestaat gemiddeld voor 45% uit zuurstof, 45% uit koolstof en 6% uit waterstof. Dat is 96%. De overige 4 % bestaat uit stoffen die uit de bodem opgenomen worden:\n\n\n\n%\nStof\n\n\n\n\n1,5%\nStikstof\n\n\n1,5%\nKaliu,\n\n\n0,2%\nMagnesium\n\n\n0,15%\nFosfor\n\n\n0,5%\nCalcium\n\n\n0,1%\nZwavel\n\n\n0,01%\nIJzer\n\n\n0,002%\nBorium\n\n\n0,002%\nZink\n\n\n0,005%\nMangaan\n\n\n0,006%\nKoper\n\n\n0,00001%\nMolybdeen\n\n\n\nMet uitzondering van stikstof zijn al deze stoffen onderdeel van gesteenten. Op een bodem met verweerbare mineralen en met teelt van vlinderbloemigen kunnen planten groeien. In Nederland bevatten de meeste gronden weinig mineralen en moeten deze aangevoerd worden. Je zou denken voer dan verweerbare mineralen aan, bijvoorbeeld in de vorm van gesteentemeel, maar de hoeveelheden die dan aangevoerd moeten worden zijn zo groot dat dat zelden reëel is. Via geconcentreerde gesteentemelen is dat wel mogelijk. Dat zijn bijvoorbeeld kalirijke zouten, kalk (Calcium en magnesium), natuurfosfaat (fosfor) en gips (zwavel). Sporenelementen zijn zo weinig nodig dat bij een goede zuurgraad, goed organische stofgehalte en goede biologische activiteit er meestal voldoende beschikbaar is. Bij gronden die niet zelf voldoende verweerbare mineralen bevatten komt het er op aan goed te bemesten. Mochten er problemen zijn dan laat de plant dat meestal op een specifieke wijze zien."
  },
  {
    "objectID": "goedbodembeheer/gewas-en-voedingsstoffen.html#stikstof",
    "href": "goedbodembeheer/gewas-en-voedingsstoffen.html#stikstof",
    "title": "Gewas en voedingsstoffen",
    "section": "Stikstof ",
    "text": "Stikstof \nIn het algemeen is de gehele plant licht van kleur en groeit traag. Stikstofovermaat uit zich in een blauwgroene kleur. Vaak wordt deze kleur als gezond ervaren, maar is dat niet. De plant wordt gevoeliger voor ziekten, de voedingskwaliteit neemt af en smaak en houdbaarheid verminderen.\n\nStikstofgebrek in mais\n\nStikstofgebrek in suikerbiet"
  },
  {
    "objectID": "goedbodembeheer/gewas-en-voedingsstoffen.html#fosfor",
    "href": "goedbodembeheer/gewas-en-voedingsstoffen.html#fosfor",
    "title": "Gewas en voedingsstoffen",
    "section": "Fosfor",
    "text": "Fosfor\nFosforgebrek uit zich in een gedrongen groei met donker blad. Het blad kan vaak ook naar het rode of paarse verkleuren. Gewassen kunnen bitter van smaak worden. Bloem- en vruchtzetting verminderen.\n\nFosforgebrek in suikerbiet"
  },
  {
    "objectID": "goedbodembeheer/gewas-en-voedingsstoffen.html#kalium",
    "href": "goedbodembeheer/gewas-en-voedingsstoffen.html#kalium",
    "title": "Gewas en voedingsstoffen",
    "section": "Kalium",
    "text": "Kalium\nKaliumgebrek uit zich in waterige smaak. Het suikergehalte is laag. Stelen zijn vaak zwak en lang. Bladeren blijven klein en misvormd. Fruit valt te vroeg af ben het oudere blad wordt bruin. Maïs krijgt kleine gele bladeren en de planten vallen snel om.\n\nKaliumgebrek in mais\n\nKaliumgebrek in aardappel"
  },
  {
    "objectID": "goedbodembeheer/gewas-en-voedingsstoffen.html#calcium",
    "href": "goedbodembeheer/gewas-en-voedingsstoffen.html#calcium",
    "title": "Gewas en voedingsstoffen",
    "section": "Calcium",
    "text": "Calcium\nWeinig calcium geeft gele of bleke bladeren. Bij tomaten en paprika rotten de bloemen. Tomaten kunnen zeer klein blijven. Bonen krijgen gele bladeren met opkrullende randen, kleine planten en zwarte, afstervende scheutpunten. Bij kool geeft calciumgebrek bruine bladpunten, bij bieten gespleten wortels. Bij maïs plakken de bladpunten aan elkaar en de plant blijft klein."
  },
  {
    "objectID": "goedbodembeheer/gewas-en-voedingsstoffen.html#magnesium",
    "href": "goedbodembeheer/gewas-en-voedingsstoffen.html#magnesium",
    "title": "Gewas en voedingsstoffen",
    "section": "Magnesium",
    "text": "Magnesium\nMagnesiumgebrek uit zich in geel worden tussen de nerven van het oudere blad. Bij winterpeen, aardappels en bonen worden de kleur en de smaak minder.\n\nMagnesiumgebrek in koolzaad"
  },
  {
    "objectID": "goedbodembeheer/gewas-en-voedingsstoffen.html#ijzer",
    "href": "goedbodembeheer/gewas-en-voedingsstoffen.html#ijzer",
    "title": "Gewas en voedingsstoffen",
    "section": "IJzer",
    "text": "IJzer\nIJzergebrek geeft gele bladeren met groene nerven. Bij bonen geeft ijzertekort vergeling tussen de nerven in oudere bladeren en helemaal geel worden van de jonge bladeren. Zink\nGebrek bij tomaat geeft klein smal blad met zwarte vlekken. Planten blijven klein.\n\nZinkgebrek in mais"
  },
  {
    "objectID": "goedbodembeheer/gewas-en-voedingsstoffen.html#borium",
    "href": "goedbodembeheer/gewas-en-voedingsstoffen.html#borium",
    "title": "Gewas en voedingsstoffen",
    "section": "Borium",
    "text": "Borium\nBoriumgebrek vertraagd de groei aan de groeipunten. Planten hebben kleine, gekreukelde en misvormde bladeren, met grote verkleurde gebieden.\n\nBoriumgebrek in koolzaad\n\nBoriumgebrek in mais"
  },
  {
    "objectID": "goedbodembeheer/gewas-en-voedingsstoffen.html#koper",
    "href": "goedbodembeheer/gewas-en-voedingsstoffen.html#koper",
    "title": "Gewas en voedingsstoffen",
    "section": "Koper",
    "text": "Koper\nKopergebrek vermindert smaak en suikergehalte van groenten en fruit. Het jonge blad krijgt een lichte kleur. Schimmelziektes nemen toe. Bij aardappels krult het jonge blad naar boven. Zwavel\nBij gebrek wordt de hele plant licht van kleur. Het gebrek lijkt op dat van stikstof.\n\nZwavelgebrek in suikerbiet\n\nZwavelgebrek in aardappel"
  },
  {
    "objectID": "goedbodembeheer/gewas-en-voedingsstoffen.html#mangaan",
    "href": "goedbodembeheer/gewas-en-voedingsstoffen.html#mangaan",
    "title": "Gewas en voedingsstoffen",
    "section": "Mangaan",
    "text": "Mangaan\nTekort geeft heeft vergeling tussen de nerven van het jonge blad tot gevolg. De groei wordt geremd.\n\nMangaangebrek in mais\n\nMangaangebrek in suikerbiet"
  },
  {
    "objectID": "goedbodembeheer/fruit-zand-en-klei.html",
    "href": "goedbodembeheer/fruit-zand-en-klei.html",
    "title": "FRUITTEELT OP ZAND- EN KLEIGROND",
    "section": "",
    "text": "Er zijn drie belangrijke gebieden met fruitteelt in Nederland. De Betuwe heeft de mooiste gronden. Dan volgt de zeeklei van Zuid-West Nederland. Tenslotte de Flevopolders. Het bodembeheer in de Flevopolders vergt extra aandacht omdat de groei gauw te weelderig wordt wat tot schimmelziekten van blad en vrucht en tot een weinig aromatische smaak leidt."
  },
  {
    "objectID": "goedbodembeheer/fruit-zand-en-klei.html#inleiding",
    "href": "goedbodembeheer/fruit-zand-en-klei.html#inleiding",
    "title": "FRUITTEELT OP ZAND- EN KLEIGROND",
    "section": "Inleiding",
    "text": "Inleiding\nIn de fruitteelt staat de bodemkwaliteit centraal. Met het fruit worden er maar weinig voedingsstoffen afgevoerd en bij een goede verzorging van de kringloop van voedingsstoffen staat de bemesting niet centraal. De kaliumvoorziening vraagt op veel bodemtypen correcties en ook de stikstofvoorziening moet periodiek bijgestuurd worden. Een evenwichtig en actief bodemleven en een goede bodemstructuur doen de rest. De uitgangsbodem is hierbij wel belangrijk. De gronden van de stroomruggen in de Betuwe en en woudeerdgronden in Noord-Holland hebben eigenschappen die ideaal zijn voor de fruitteelt. De overige gronden moeten constant bijgestuurd worden. De wijze en de mate varieert per bodem. Dat er verschillen zijn blijkt al uit de kwaliteit van het fruit. De Betuwe levert het beste en meest smakelijke fruit. Dan komen de zeekleigronden in West-Nederland en de zandgronden en op de jonge gronden van de Flevopolders is het het moeilijkst om fruit met een goede smaak te produceren. Het bodemprofielIn het volgende worden een aantal bodemprofielen nader bekeken.\n\nEen bodem uit de Noordoostpolder kort na de inpoldering\nDe grond is poreus en het grondwater staat vrij hoog en daarmee kunnen de wortels in het algemeen voldoende vocht opnemen. Dit vocht is zoutarm en leidt tot een eenzijdige vegetatieve groei. Alle aandacht moet uitgaan naar verhoging van het organischestofgehalte met bijvoorbeeld compost, en daarnaast aanvoer van makkelijk verteerbaar organisch materiaal voor het bodemleven. Om hier een goede, biologisch actieve grond te krijgen duurt vele jaren.\n\nEen zeekleigrond in Zeeuws-Vlaanderen.\nIn tegenstelling tot de grond in de Flevopolder is hier al een bouwvoor met een redelijk organischestofgehalte. De laag onder de bouwvoor is nog humusarm en vaak verdicht. Stimulering van regenwormen moet hier centraal staan. Aanvoer van stabiel en verser organisch materiaal is ook hier belangrijk.\n\nEen grond op een stroomrug in de Betuwe.\nDeze grond is diep doorwortelbaar (onder meer door regenwormgangen), rijk aan organische stof bovenin, maar ook onder de bouwvoor bevindt zich organischestof. De ideale grond voor fruit. Onderhoud van de bodemkwaliteit moet aandacht hebben; bijsturen is hier niet aan de orde.\n\nLössbodem in Zuid-Limburg.\nDe gronden zijn diep doorwortelbaar, maar vaak vrij arm aan organische stof. Verzorging van de regenwormen en aanvoer van organisch materiaal is van belang.\n\nEnkeerdgrond op de Veluwe.\nDe grond is diep humushoudend, maar in de praktijk blijken deze gronden toch niet diep doorwortelbaar. Voor fruitteelt is een bodemverbetering nodig. Tot 40 cm diepte ruim compost aanbrengen is van belang. Loswoelen tot 60 à 70 cm is vaak ook nodig.\n\nEen heidepodzol op de Veluwe.\nVoor fruit niet geschikt, ook niet als er al een humushoudende bouwvoor aanwezig is. Alleen met een diepe bodembewerking en ruime aanvoer van organisch materiaal kan de grond meer geschikt gemaakt worden voor fruit, maar de geschiktheid blijft beperkt.\nBeworteling\nFruitbomen hebben twee soorten wortels: horizontale en verticale.Horizontale wortels: zijn relatief dun en vertakken zich sterk. Ca 80% van het wortelgewicht bestaat uit deze dunne wortels. Opname van vocht en voedingsstoffen gebeurt vooral door deze wortels.Verticale wortels: zijn dikker en steviger dan de horizontale. Reservestoffen en vocht worden ook door deze wortels opgeslagen.Bij planten kunnen schimmels die met de wortels vergroeid zijn het wortelstelsel uitbreiden. Bij fruitbomen gebeurt dit alleen wanneer er een laag bemestingsniveau wordt aangehouden.Wanneer de grond dat toelaat, gaan de wortels zeer diep de grond in. In Limburg op löss is een keer een diepte van 12 meter waargenomen.\nDe wortelgroei wordt verder bepaald door:-Ouderdom van de boom. De wortels kunnen bij oudere bomen ver buiten de kroonomvang groeien en de beworteling gaat ook dieper.-Afstand tussen bomen. Wanneer de bomen dichter op elkaar staan, wortelen ze dieper.-Onderstam. Krachtige onderstammen hebben meer wortels.-Soort fruit. Peren wortelen dieper en breder dan appels.-Rassen. Boskoop heeft een uitgebreider wortelstelsel dan Cox’s of Elstar.-Bij oppervlakkige onkruidbestrijding wordt de beworteling intensiever in de niet bewerkte laag eronder.-Wortelsnoei op enige afstand van de boom. Er vormen zich meer wortels bij de stam-Ondergroei. De wortels gaan dieper de grond in.-Oude ondergroei. De wortels gaan weer ondieper wortelen. Mogelijk omdat in de humusrijke laag meer voedingsstoffen beschikbaar zijn.-Mulch. Bij een mulchlaag van mest of compost wordt de laag eronder zeer intensief beworteld.-Soort ondergroei. Gras met klaver heeft meer boomwortels dan gras zonder klaver.\n\nFig. Beworteling bij jonge en oude bomen (Bloksma, 1996)\n\nBeworteling van appel op twee grondsoorten.\nDroog zand boven\nVochtig voedselrijk lemig zand onder\n(Friedrich und Preuse in Bloksma, 1996)\n\nBeworteling fruitboom en ondergroei (Bloksma 1996)\nBij klaver in de grasstrook (onder) is de beworteling zowel in de grasstrook als in de boomstrook beter.\nBodemverzorgende grasstrook\nEen grasstrook met een hoger organischestofgehalte en een evenwichtig bodemleven heeft een gunstige invloed op de groei van bomen. De volgende maatregelen hebben invloed op de bodem van de grasstrook:\n\nvoorkom verdichting\ngoede fosfaatvoorziening\ngoede zuurgraad\nbevorder regenwormen\ngoede ontwatering\nrassen met diepe en intensieve beworteling- gebruik een snelgroeiend en diepwortelend gewas als dekvrucht bij herinzaai\nlaag stikstofniveau\nbeperkt maaien- niet kort maaien\nbeperkt beregenen\nvoorkom droogtestress\n\nRegenwormen\nRegenwormen zijn van groot belang voor de doorworteling en levering van vocht en voedingsstoffen van de fruitbomen. Regenwormen zijn te stimuleren door:\n- Klavers in de grasstrook te onderhouden.- Dierlijke mest te gebruiken. Dit mag dunne of vaste mest zijn.- Voldoende organisch materiaal aanvoeren.\nVoorbeelden van bedrijven\nHet bedrijf Boomgaard ter Linde\nDit is een bijzonder bedrijf. De boomgaarden staan op de op een na oudste biologisch-biodynamische grond ter wereld. De bodem is sinds 1930 biodynamisch bewerkt. Eerst als akkerbouw, met periodiek kunstweide, en sinds 1991 fruit. De grond is jonge zeeklei en sinds ca 1500 in cultuur.\n\n\n\nfruitteelt zeeland\n\n\n\nHet bodemprofiel laat een ca 30 cm dikke donkere bovengrond zien. Daaronder een 30 cm dikke organischestofhoudende laag. Daaronder is organischestofarm zand.\n\nEen kluit van 0-20 cm diepte. Vooral de bovenste 10 cm is rijk aan organische stof, intensief doorworteld en met veel regenwormen. Ook de laag 10-20 cm heeft een mooie structuur en is intensief doorworteld.\n\nEen boomwortel op 40 cm diepte in een wormgang. De bodem is op 40 cm zeer poreus en wortels kunnen deze diepte goed bereiken.\nDeze mooie grond is voor een deel zo mooi geworden doordat tussen de boomstroken gras/klaver groeit en het maaisel hiervan in de boomstrook wordt gebracht. Bovendien wordt er vaste potstalmest oppervlakkig in de boomstrook aangebracht. Vervolgens gaan regenwormen aan het werk. De drie belangrijke groepen wormen - rode, grauwe en pendelaars - werden alledrie aangetroffen. De rode eten de plantenresten en mest die aan de opervlakte liggen. De grauwe gebruiken hun uitwerpselen als voer en woelen de bovenste 20 cm los. De pendelaars eten ook van het strooisel dat aan de oppervlakte ligt, maar maken ook gangen naar diepere lagen waar wortels, lucht en overtollig regenwater doorheen kunnen.\nLiteratuurBloksma, J., 1996, Mogelijkheden voor de bodemverzorging in de fruitteelt vanuit biologische gezichtspunten. Louis Bolk Instituut, Driebergen.Brouwer, G en B. Timemrmans, 2012. Bemesting biologische fruitteelt. DLV-Plant/Louis Bolk Instituut."
  },
  {
    "objectID": "goedbodembeheer/bodem-en-biodynamisch.html",
    "href": "goedbodembeheer/bodem-en-biodynamisch.html",
    "title": "Bodem en biodynamisch",
    "section": "",
    "text": "De biologisch-dynamische landbouw is de oudste vorm van biologische landbouw. Eind jaren twintig van de vorige eeuw startten de eerste biologisch-dynamische boerderijen. In het volgende een overzicht van de aanpak van bodembeheer in de biologisch-dynamische landbouw."
  },
  {
    "objectID": "goedbodembeheer/bodem-en-biodynamisch.html#biologisch-dynamische-landbouw-en-bodem",
    "href": "goedbodembeheer/bodem-en-biodynamisch.html#biologisch-dynamische-landbouw-en-bodem",
    "title": "Bodem en biodynamisch",
    "section": "Biologisch-dynamische landbouw en bodem",
    "text": "Biologisch-dynamische landbouw en bodem\nBij de bodem zijn er enerzijds het zand, de klei en de mineralen en anderzijds de plantenresten. In de bodem worden die door het bodemleven met elkaar verbonden. In het spanningsveld van mineralen en zon ontstaat de bodem die producten met een goede voedingskwaliteit moeten leveren.\nOp de website van de biologisch-dynamische vereniging staat bij de vraag wat biologisch-dynamische landbouw is het volgende:\nHet beste antwoord op de vraag wat BD-landbouw is krijg je ongetwijfeld door op bezoek te gaan bij een groot aantal van de ruim honderd bedrijven in Nederland die volgens - of moet je zeggen ‘vanuit’ - de biologisch-dynamische landbouwmethode werken. Of moet je zeggen: die de biologisch-dynamische landbouwmethode ontwikkelen?.(tekst Luc Ambagts)\nHieraan zou ik willen toevoegen: kijk dan ook naar de bodem. Hierna onder resultaten kun je ook iets van de bodem zien, maar het verhaal van de teler is ook belangrijk.\nIn het volgende enkele gedachten over bodem en biologisch-dynamische landbouw. We gaan hierbij vanuit het drieledig mensbeeld aan de slag. We nemen dan een van de vele mogelijkheden om vanuit een antroposofisch mensbeeld te werken: de mens als denkend, voelend en handelend wezen. Een drie-eenheid die hiermee verwant is, vinden we ook in de wereld buiten ons en zo kunnen we een verbinding tussen mens en wereld in de landbouw inhoud geven. Een innerlijke band tussen mens en wereld wordt zo ondersteund. Dat heeft belangrijke consequenties. Het maakt bijvoorbeeld dat de mens zich thuis voelt in zijn omgeving, maar bijvoorbeeld ook dat er een goede voedingskwaliteit bereikt wordt. Hoe doe je dat?\nHet genoemde mooie doel - je thuis voelen, goede voeding - kan op de volgende wijze binnen bereik komen. Het gaat er dan om de omstandigheden te scheppen, die het mogelijk maken dat de bodem zich als levende bodem in de goede richting ontwikkelt. Hierbij ontmoeten tegengestelde kwaliteiten elkaar in een dynamisch proces en brengen iets tot stand wat beide afzonderlijk niet kunnen. (Zie ook Joop van Dam, 2014). Het gaat dus om voorwaarden scheppen. Daarna gaat het vanzelf. Dit is heel iets anders dan de gangbare aanpak waarbij ingrijpen bij problemen (te weinig voedingsstoffen, te veel ziekten) het centrale uitgangspunt is en er steeds actie nodig is.\nBij het doel ‘tegengestelde kwaliteiten in dynamiek brengen’ valt aan het volgende te denken:\n\nEen ontmoeting tussen winter en zomer. Hierdoor is er een duidelijk jaarritme in de bodem. In het voorjaar en begin zomer afbraak van humus en vrijkomen van voedingsstoffen voor een goede groei; in nazomer en herfst vastlegging van voedingsstoffen, afrijping van gewassen en humusopbouw. Een uitademen in voorjaar en voorzomer en een inademen in nazomer en herfst. Teveel mest geeft een doorgroeien, een voortzetting van het voorzomerproces tot in de herfst en belet de genoemde ontmoeting.\nEen dynamiek tussen zon enerzijds en de mineralen van de aarde anderzijds. Geen te sterke invloed van de zon, zoals bij de eenzijdige humus van heideontginningen en veenkoloniën. Ook geen te sterke invloed van mineralen van de aarde zoals bij humusarme kalkrijke zeekleigronden. (Hiermee heeft bijna heel Nederland een probleem om aan te werken).\nEen dynamiek tussen koolstof en stikstof. Een prachtig instrument om bodems te beoordelen. Teveel koolstof geeft verstarring, vorming van eenzijdige humus. Stikstof geeft humusafbraak. In de wisselwerking tussen koolstof en stikstof ontstaat een levende bodem. Stikstof benadrukken is bijvoorbeeld vlinderbloemigen telen of met dierlijke mest bemesten. Koolstof benadrukken is bijvoorbeeld granen en grassen telen.\n\nAl deze drie kijkrichtingen zijn te koppelen aan een drieledig mensbeeld, met de mens als denkend, voelend en handelend wezen.\n\nEenzijdigheid van boven \nBodem: winter, zon en koolstof (humusopbouw, vastleggen mineralen, verstarring)\nMens: intellectueel afstandelijke benadering; denken vanuit schema’s en tabellen.\n\n\nEenzijdigheid van beneden\nBodem: zomer, mineralen en stikstof (humusafbraak, vrijkomen mineralen door warmte en actief bodemleven)\nMens: doen, groeien en willen.\nEen dynamiek tussen boven en beneden\nBodem: bodemvruchtbaarheid, bodemorganisme, stabiliteit, smaak en geur bij product en voedingskwaliteit.\nMens: invoelend denken en invoelend doen bij de mens. Warmte, evenwicht en welbevinden\nDeze thema’s worden op deze website nader opgepakt onder meer bij jaarritme in de bodem, stoffen in de landbouw en voedingskwaliteit.\nBij iedere bodem kun je dus kijken of winter, zon en koolstof overheersen of zomer, mineralen en stikstof? Ook kun je kijken of er in de dynamiek tussen beide iets nieuws ontstaat. Biologisch-dynamisch bodembeheer is te omschrijven als voorwaarden scheppen voor een dynamisch proces."
  },
  {
    "objectID": "goedbodembeheer/bodem-en-biodynamisch.html#literatuur",
    "href": "goedbodembeheer/bodem-en-biodynamisch.html#literatuur",
    "title": "Bodem en biodynamisch",
    "section": "Literatuur",
    "text": "Literatuur\nDam, J. van, 2013. Biologisch-dynamische landbouw als helende impuls. Uitgeverij Pentagon.\nIn dit boek wordt ook uitvoerig ingegaan op de biologisch-dynamische preparaten. Deze preparaten hebben tot doel de bovengenoemde dynamiek te ondersteunen.\n\n\nBiologisch-dynamische landbouw en stalmest.\n\nHet verhaal van Stadsboerderij Almere\nIn het tijdschrift Dynamisch Perspectief (2021-1 ISSN 1389-7438) schrijft boerin Tineke van den Berg over de rol van mest op het bedrijf. Hieronder enkele fragmenten.\nDe stadsboerderj Almere en het bedrijf Vliervelden vormen een eenheid van meer dan 200 ha in Zuidelijk Flevoland\n\n \nDe kwaliteit van stalmest\nDe geur van mest is die van bosgrond. De vastheid, de kleur, de vochtigheid en de structuur geven veel informatie. De beste mest is diep donker en bijna egaal van kleur, je kunt het in je handen openbreken, je handen worden er niet vies van.\nRundermest\nGrazen, grazen, liggen, herkauwen, herkauwen; de koe verteert het gras met haar malende kiezen, haar vier magen en ruim 50 meter darm. Het vermogen van de koe om gras binnen 20 uur te verteren tot een dampende mestvlaai maakt haar van onschatbare waarde voor de landbouw en de aarde. Dat doet geen enkele diersoort haar na. Het is lastig om die kwaliteit exact te benoemen, maar die is zeker ervaarbaar aan de mesthoop. Haar rust en onverstoorbaarheid, haar naar binnen gerichte dromerigheid en haar toewijding aan het omzetten van organische stof; het is of de koe daarvan iets aan de mest meegeeft.\nVaste rundermest\n’s Winters verblijven de koeien in de potstal. De stal wordt dagelijks ingestrooid met stro, ruig gras en riet (uit de natuurgebieden). Deze koolstofrijke vezels nemen de stikstofrijke urine op, waardoor die niet als ammoniak kan ontsnappen naar de lucht en niet als nitraat kan uitspoelen naar het oppervlaktewater. De gunstige C/N verhouding (rond 25) in de stalmest maakt dat het composteringsproces direct kan beginnen.\nGecomposteerde vast rundermest\nIn de potstal gaat het proces verder. Het zijn in deze fase de bacteriën en andere micro-organismen die het belangrijkste werk doen. Wanneer we na ongeveer 4 maanden de stal leeghalen , tref je binnenin een diepzwarte homogene massa aan.  Door het daarna nog voor enkele maanden in een langwerpige composthoop op het land op te zetten brengen we licht en lucht in de hoop en gaat het een andere fase van omzetting in. Insecten en andere verteerders kunnen dieper in de mest doordringen en hun werk doen. Wanneer we de mest uitbrengen is de C/N verhouding gedaald tot ongeveer 12.\nBedrijfseigen geprepareerde vast rundermest\nDat de mest van excellente kwaliteit is en van het eigen bedrijf afkomstig is ervaren wij in de toenemende ‘willigheid’ van de grond, naarmate we die langer in beheer hebben. De boerderijgrond krijgt zo als het ware haar eigen terroir, waarin het bodemleven de mest ‘kent’ en daar haar voordeel mee doet.\n﻿\nWat valt in de bovenstaande fragmenten op\n-koolstofrijke en stikstofrijke bestanddelen worden gemengd.\n-De compostering duurt maar kort.\n-Ieder jaar krijgt het bodemleven dezelfde mest en kan zich daar volledig op instellen.\n﻿\n\nHet tijdschrift Dynamisch Perspectief gaf in maart 2021 een special over compost uit. Dit nummer is te bestellen via www.bdvereniging.nl. \n\nResultaten van biologisch-dynamische bedrijven\n\nEen goede bodem bevat tot minstens ca 40 cm organische stof en is ook tot die diepte doorwortelbaar. Verder zijn er meerdere soorten regenwormen. 30 jaar oude biologisch-dynamische bedrijven hebben dat voor elkaar gekregen. Een schril contrast met veel gangbare bedrijven.\nDe oudste biologische bedrijven in Nederland zijn biologisch-dynamische bedrijven en een aantal bestaat al 30 jaar of meer. Op deze bedrijven is te zien welke invloed biologisch-dynamische landbouw op de bodem heeft. De resultaten zijn opmerkelijk. Hieronder volgen foto’s en een korte beschrijving van 9 oudere biologisch-dynamisch werkende bedrijven en ter vergelijking 3 gangbare.\nVier bedrijven op jonge bodems\n Linksboven is een bodemprofiel van een gangbaar bedrijf bij Lelystad te zien: een humushoudende bouwvoor van 25 cm gaat plotseling over in humusloze zavelgrond die in laagjes is afgezet, wat nog te zien is. De wortels van de tarwe gaan nauwelijks dieper dan 25 cm. Daarnaast staan drie bodemprofielen van biologische bedrijven met een beworteling tot ver onder de 25 cm en een donkere laag met hoger organische stofgehalte tot 40 cm of meer.Vier bedrijven op al wat oudere bodems  Linksboven een bodemprofiel van Boomgaard ter Linde. Dit is een van de oudste biologisch-dynamische bedrijven ter wereld. Daarnaast een boomgaard in de Betuwe die al zeer lang gras en fruitbomen als gewassen heeft. Een zeer diepe doorworteling is hier te zien en humus tot ca 60 cm. Daarnaast twee oudere biologisch-dynamische bedrijven: Thedinghweert te Kerk Avezaath en de Hondspol te Driebergen. Een dikke laag met een hoger organische stofgehalte, veel regenwormen en een diepe beworteling.\nVier bedrijven op oude bodems  Linksboven drie biologisch-dynamische bedrijven op zand. Dit zand is in het verleden onder heidevegetatie door zwarte, zure humus verdicht. Bodembewerking en een regenwormvriendelijk beheer maken de grond steeds dieper levend. Rechts een gangbaar maïsperceel in de Peel met alleen drijfmest als bemesting. Tot 30 cm diep geploegd, maar wortels kunnen nauwelijks de grond in. Alles is weer verdicht door inzakking. Maïs met drijfmest kan geen vruchtbare bodem onderhouden.\n  Wat zien we bij de bovenstaande bedrijven en wat moet er gebeuren?\nGroep 1. Jonge gronden. Nog niet zo lang geleden ingepolderd, kalkrijk en weinig organische stof.\nIn deze gronden overheerst het minerale, de klei, het zand, de kalk. Hier moet organische stof ingebracht worden en wortels moeten in een organische stofhoudende grond tot ca 40 cm diep kunnen komen. Bodemleven moet humus en minerale delen aan elkaar kitten. De zon moet in de vorm van plantenresten de bodem in komen.\nGroep 2. Al wat oudere gronden. Tot 40 cm of meer is er organische stof in de grond en kunnen wortels diep de grond in. Dit zo houden met een evenwichtige vruchtopvolging en goede mest. Deze gronden hebben van nature een goed evenwicht tussen zon en aarde, maar dat moet voor voedingsgewassen nog geïntensiveerd worden.\nGroep 3. Heel oude gronden. Ooit was er kalk en waren er mineralen die konden verweren. Die zijn hier weg. De aarde kan geen tegenwicht geven tegen de werking van de zon. De grond verdicht, wordt zuur en zwarte eenzijdige smerende humus krijgt de overhand. Deze humus laat geen binding met het minerale zien. Aan deze grond moeten mineralen en leven voedende humus worden toegevoegd. De dodende werking van de zon moet omgezet worden in een leven brengende werking van de zon.\nDrie bedrijven nader bekeken: Zonnehoeve, Jonkman en de Hooge Kamp\n  Download hier het artikel over de bodem  van het bedrijf Jonkman gedurende 30 jaar in Ekoland van januari 2018."
  },
  {
    "objectID": "goedbodembeheer/bodem-en-plant.html",
    "href": "goedbodembeheer/bodem-en-plant.html",
    "title": "Bodem en plant",
    "section": "",
    "text": "Bodem en plant\n\n### bodem en plant\nDe gewassen hebben vaak een veel grotere invloed op de bodem dan de andere maatregelen die een boer neemt zoals bodembewerking en gebruik van mest en compost. Die invloed kan te maken hebben met de wijze van de teelt. Kan het zaaibed op een gunstige wijze aangelegd worden, is oogst onder gunstige omstandigheden mogelijk enzovoort. De invloed kan ook te maken hebben met het karakter van het gewas. Op dit laatste wordt bij enkele gewassen in het volgende ingegaan.\n\nVlinderbloemigenStikstofrijke vlinderbloemigen zijn vaak slecht voor de bodemkwaliteit. In combinatie met koolstofrijke juist ideaal voor een goede bodem.\nVlinderbloemigen worden vaak zeer positief aangeduid. Ze staan aan de basis van bodemvruchtbaarheid wordt dan gezegd. Dat is ook wel zo, maar alleen in combinatie met een bron van makkelijk verteerbare koolstofrijke verbindingen. (Dit wordt uitgebreid toegelicht onder ‘Bodem en stoffen’, bij ‘stikstof en koolstof’). Vlinderbloemigen als monocultuur hebben een heel andere verhouding tot bodemvruchtbaarheid.In het volgende een korte kennismaking.\nWat eerst opvalt bij vlinderbloemigen zijn de zaden. Bij de vormen van de zaden denken we niet eerst aan planten maar veel meer aan dieren. In bijgaande figuur, samengesteld door Grohmann, zien we zaden die op het eerste gezicht afkomstig zijn van dieren.\n\nZaden van vlinderbloemigen (Grohmann, 1951). Van links naar rechts: Medicago radiata, Medicago orbitularis, Medicago litoralis, Melilotus officinalis en Trifolium resupinatum.\n\nOok de niervormige zaden van bonen herinneren eerder aan het dierenrijk dan an het plantenrijk\n\nAan de wortels zitten de wortelknolletjes waarin die bij doorsnijden roze van kleur zijn. Hierin wordt de luchtstikstof geboden. De stof die hierbij betrokken is, is rood van kleur en verwant aan de rode bloedlichaampjes.\n\nDe ranken die veel vlinderbloemigen kennen bewegen zich om houvast te krijgen. Beweging kennen we vooral bij dieren. Het kruidjeroermeniet is wat beweging betreft het meest opvallend.\n\nDe naam vlinderbloemigen geeft al aan dat bloemen op vlinders lijken.\nWat betreft de samenstelling valt het hoge eiwitgehalte van vlinderbloemigen op. Eiwit is een stof die naar dieren verwijst.Naar de bodem toe komen we tot het volgende:Bodemstructuur wordt vooral bepaald door de intensiteit van de beworteling. Vlinderbloemigen hebben over het algemeen weinig wortels. Het organische stofgehalte van de bodem wordt vooral bepaald door stikstofarme verbindingen zoals lignine. Vlinderbloemigen bevatten weinig lignine. Vlinderbloemigen leveren weinig plantenresten en die zijn door hun stikstofrijkdom snel afbreekbaar. Hiermee stimuleren ze het bodemleven op korte termijn en leveren stikstof voor de andere gewassen, maar doen zelf weinig aan de bodem. Luzerne wortelt diep, maar maakt daarbij de ondergrond niet los: de plant maakt gebruik van bestaande gangen, vooral regenwormgangen.Dat vlinderbloemigen van belang zijn voor de bodemkwaliteit komt omdat ze in directe combinatie met koolhydraatrijke gewassen meer kunnen dan beide afzonderlijk. De rol van gras/klaver staat beschreven in het onderdeel Bodem en stoffen onder ‘stikstof en koolstof’.\n\nKruisbloemigen\nKruisbloemigen hebben wel een diepgaande penwortel, maar verder weinig wortels om de bodemstructuur te verzorgen. Het loof doet dat ook niet. Beperking van bodemgebonden ziekten is vaak een belangrijke reden om voor kruisbloemigen te kiezen. \nGrohmann (1951) beschrijft hoe de kruisbloemigen buitengewoon veel bloemen en zaden kunnen vormen. Het herderstasje kan 64000 zaden per plant in een seizoen produceren. Akkers van koolzaad kunnen zo geel zijn van alle bloemen, dat de gele kleur soms door de lucht wordt weerkaatst. De lucht wordt dan ook wat geel, wat van een afstand al te zien is. Tegenover het vermogen om heel sterk in bloem en zaad te gaan, staat het vermogen om een krachtige penwortel te vormen. De plant maakt de indruk de enorme gerichtheid op bloem en zaad te compenseren met een gerichtheid op de penwortel. Omhoog en omlaag; dat is een belangrijk gebaar van veel kruisbloemige groenbemesters. Graven we nu bijvoorbeeld een gele mosterd uit dan zien we dat de penwortel toch wel erg vaak een bestaande gang opzoekt en niet zelf een gang maakt. Verder zien we dat de zijwortels van de penwortel hele tere dunne worteltjes zijn die nauwelijks de grond doorwortelen. Er wordt van kruisbloemigen vaak gezegd dat ze belangrijk zijn voor de bodem vanwege de krachtige penwortel die een verdichte bodem kan losmaken. Bij nader onderzoek blijkt dit toch tegen te vallen. Kruisbloemigen zijn niet echt bodemverbeteraars. Ze vormen vooral massa boven de grond en veel minder onder de grond.\n\nGele mosterd in de Wieringermeer\n\nGranen en grassenGranen en grassen zijn de basis voor een goede bodem. Veel wortels voor een goede structuur en veel organische stof voor onderhoud van het organische stofgehalte. \nKwamen we bij vlinderbloemigen en kruisbloemigen tot de conclusie dat de betekenis voor de bodem beperkt is, bij granen en grassen ligt dat heel anders. Ze maken massaal wortels en zijn in de bovengrond in staat om een goede bodemstructuur te bewerkstelligen. De granen en grassen verdienen extra aandacht. Laten we ze eens nader beschouwen.In grote delen van de aarde zijn grassen de belangrijkste plant. Het zijn ook de gebieden met de meest vruchtbare bodems. De Zwarte Aarden hebben tot grotere diepte een humusrijke laag en zijn diep doorwortelbaar. Grassen hebben deze grond zo vruchtbaar gemaakt. De gebieden waar de grassen groeien kenmerken zich door extreme omstandigheden. Langdurige droogte in de zomer en vaak strenge vorst in de winter. Verder is er vee dat de bovengrondse delen opeet. Planten kunnen onder deze omstandigheden alleen overleven door onder de grond een basis te vormen van waaruit ze kunnen uitlopen. Een intensieve beworteling is deze basis. Die intensieve beworteling is weer de basis voor voldoende organische stof in de grond.Grassen moeten bij de keuze van een groenbemesters steeds overwogen worden. De combinatie met klaver kan een extra gunstige rol voor de bodem betekenen. Onderzaai onder granen is een van de mogelijkheden.Granen behoren ook tot de familie van de grasachtigen, de gramineae. Ook zij hebben een intensief wortelstelsel dat diep de grond ingaat. Er zijn wel verschillen tussen de graansoorten. De beworteling bij zomergranen is aanzienlijk minder dan bij wintergraan. Vooral winterrogge kenmerkt zich door een intensief wortelstelsel, vooral ook in de bovengrond.\n\nIntensief wortelstelsel onder rogge.\nLiteratuur: Grohmann, G., 1951. Die Pflanze T 2. Verlag Freies Geistesleben Stuttgart.\nLiteratuur: Grohmann, G., 1951. Die Pflanze T 2. Verlag Freies Geistesleben Stuttgart. Grasland / weilandIn alle gras moeten eigenlijk meerdere kruiden staan. Dat is goed voor de bodem en voor het vee.\nBij de kwaliteit van landbouwgewassen werd gesteld dat de veredelaar moet weten wat voedingskwaliteit is en gewassen moet ontwikkelen die een goede voedingskwaliteit hebben. De teler moet de teeltmaatregelen zo kiezen dat het gewas zich naar zijn eigen aard kan ontwikkelen. De veredelaar werkt mensgericht, de teler gewasgericht en daarmee indirect ook mensgericht.Bij grasland geldt een overeenkomstige situatie. De veredelaar van het vee moet inzicht hebben in de eigenschappen die vee moet hebben voor melk- of vleesproductie voor de mens. De veehouder die het gras beheert, moet het gras zodanig beheren dat het goed voedsel voor dit vee wordt. Dit betekent dat voor iedere veesoort (koe, paard, geit, schaap e.d.) er weer een ander beheer vereist is. Ook betekent dit dat het beheer op iedere bodem weer anders is.Een grasland bestaat uit gras en daarnaast kunnen er klaver en andere kruiden in staan. Klaver staat er voor de stikstofbinding, maar heeft ook een specifiek effect op de bodemkwaliteit (zie onder 2. Vlinderbloemigen). De andere kruiden staan er ongewild, vanwege de goede invloed op de voerkwaliteit of vanwege de invloed op de bodem. Veel bodems in Nederland zijn eenzijdig (zie ‘Bodems vrichtbaar maken’). Landbouw is geen natuur, maar cultuur. Dat wil zeggen dat de bodem gericht veranderd wordt richting de menselijke behoeften. Kruiden kunnen daar een rol inspelen. Op een recent ontgonnen heidegrond met een zeer lage pH-waarde horen andere kruiden om de bodem in de goede richting te sturen dan op een kalkrijke zavelgrond met weinig organische stof. Welke kruiden zijn dat? Waar liggen meerjarige proeven die laten zien hoe het moet? Hier is maar weinig over bekend. Kruiden moeten er altijd staan in grasland, maar wanneer hoge producties vereist zijn, zijn de mogelijkheden beperkter. Hoe is de situatie bij hoge producties? Vragen te over dus.\nGrasland of weilandHet woord verwijst naar gras. In een grasland staat dus gras. In het bovenstaande werd al gezegd dat er in een grasland bedoeld voor veevoer ook kruiden moeten staan. Is het woord weiland niet beter dan grasland?\n\nBergweide in Zuid-Tirol (foto Jumbo Diset int.)\nDe planten in een weiland kunnen invloed op de bodem hebben. Ze hebben ook invloed op de ontwikkeling van het vee, van de gezondheid van het vee of de kwaliteit van de melk wanneer ze als veevoer worden gebruikt. De beoordeling van een weiland met betrekking tot de gezondheid van het vee is uitgewerkt door Wagenaar (2012).Naar analogie hiervan wordt hieronder geprobeerd een beoordeling van een weiland te geven richting onderhoud en verbetering van de bodemkwaliteit. Dit wordt gedaan voor de belangrijkste grassen en kruiden die nu in de Nederlandse weilanden voorkomen.Bij de grassen of kruiden wordt beoordeeld in welke mate ze invloed hebben op diverse bodemeigenschappen:"
  },
  {
    "objectID": "goedbodembeheer/bodem-en-kringlooplandbouw.html",
    "href": "goedbodembeheer/bodem-en-kringlooplandbouw.html",
    "title": "Bodem en kringlooplandbouw",
    "section": "",
    "text": "Hier een overzicht van de kringlooplandbouw die meer dan 3000 jaar lang in China, Korea en Japan werd toegepast.\nWij zitten nu in een heel andere situatie maar de houding waaruit gewerkt werd kan voor ons ook heel belangrijk zijn.\nIn 1909 reisde de Amerikaanse wetenschapper F. J. King een half jaar door China, Korea en Japan. Er was daar een volledig zelfvoorzienende kringlooplandbouw voor 700 miljoen mensen. Hieronder een overzicht van wat hij opschreef over de bodem en de bemesting.\nHet boek wat hij schreef is vertaald door Sietz Leeflang en te bestellen bij uitgever Eburon.nl  (Vierduizend jaar kringlooplandbouw).\nDe originele Engelse versie in hier te downloaden (26 mb)."
  },
  {
    "objectID": "goedbodembeheer/bodem-en-kringlooplandbouw.html#bodem-en-bemesting-in-china-korea-en-japan-uit-f.h.-king-farmers-of-forty-centuries",
    "href": "goedbodembeheer/bodem-en-kringlooplandbouw.html#bodem-en-bemesting-in-china-korea-en-japan-uit-f.h.-king-farmers-of-forty-centuries",
    "title": "Bodem en kringlooplandbouw",
    "section": "Bodem en bemesting in China, Korea en Japan uit F.H. King: Farmers of Forty Centuries",
    "text": "Bodem en bemesting in China, Korea en Japan uit F.H. King: Farmers of Forty Centuries\n\nBodem en mest in het kort\nDe door F.H. King beschreven toepassing van mest en compost\nAfbeeldingen rond bereiding en toepassing van mest en compost\nDe zelfvoorzienende landbouw in Oost-Azië voor de komst van kunstmest en fossiele energie"
  },
  {
    "objectID": "goedbodembeheer/bodem-en-kringlooplandbouw.html#bodem-en-mest-in-het-kort",
    "href": "goedbodembeheer/bodem-en-kringlooplandbouw.html#bodem-en-mest-in-het-kort",
    "title": "Bodem en kringlooplandbouw",
    "section": "Bodem en mest in het kort",
    "text": "Bodem en mest in het kort\n\nIntensief gebruik van de grond. Gewassen naast- en direct na elkaar.\nVeel aandacht voor de individuele plant.\n\nKennis eeuwenlang doorgegeven. - Drainage en irrigatie waar nodig.\nDiepe losse grond, veel regenwormen.\n\nCentraal stond de aandacht voor compostbereiding.\nBij compostbereiding werd gebruik gemaakt van menselijke en dierlijke mest, bagger uit kanalen, gewasresten, klaverloof, strooisel uit natuurgebieden, kaf van rijst en al het andere dat composteerbaar is.\nGericht inzetten van vloeibare mest.\n\nMen kende niet de begrippen stikstof, fosfaat en kali niet. Wanneer je kijkt naar hoe men werkt lijkt het wel of ze onbewust de begrippen toch wel kenden."
  },
  {
    "objectID": "goedbodembeheer/bodem-en-kringlooplandbouw.html#de-door-f.h.-king-beschreven-toepassing-van-mest-en-compost",
    "href": "goedbodembeheer/bodem-en-kringlooplandbouw.html#de-door-f.h.-king-beschreven-toepassing-van-mest-en-compost",
    "title": "Bodem en kringlooplandbouw",
    "section": "De door F.H. King beschreven toepassing van mest en compost",
    "text": "De door F.H. King beschreven toepassing van mest en compost\nVertaling: Jan Bokhorst\nAfbeeldingen: Wikimedia Commons.\n.\n\n\n\nAfvoer van menselijke mest met boten in Shamghai in 1909\n\n\nAfvoer van menselijke mest in Shamghai in 1909"
  },
  {
    "objectID": "goedbodembeheer/bodem-en-kringlooplandbouw.html#gebruik-van-menselijke-mest",
    "href": "goedbodembeheer/bodem-en-kringlooplandbouw.html#gebruik-van-menselijke-mest",
    "title": "Bodem en kringlooplandbouw",
    "section": "Gebruik van menselijke mest",
    "text": "Gebruik van menselijke mest\nDe opslag van het menselijk afval gebeurde in China grotendeels in stenen vaten van 500 tot 1000 pond. In Japan gebruikte men vaak met cement gevoerde kuilen. In emmers wordt het materiaal vervolgens naar het veld gedragen. Soms twee emmers aan een juk. Bij het aanbrengen van de vloeistof op het veld of de tuin wordt een speciaal vat gebruikt met een lang handvat.\nIn China worden dierlijke uitwerpselen op wegen vaak verzameld en zorgvuldig bewaard. In sommige moerbij boomgaarden die we bezochten werden in een ringvormige gleuf van 8 tpt 10 cm diep de mest van zijderupsen en de resten van de rupsen en takjes aangebracht. De kringloop wordt zo goed verzorgd. Alleen de zijde wordt afgevoerd. \n\n\n\nMest opvangen van ossen die de waterpomp laten draaien\n\n\nEen door ossen aangedreven waterpomp. De uitwerpselen van de de ossen werden zorgvuldig opgevangen voordat ze op de grond vielen.\nMest opvangen van ossen bij de irrigatie van de irrigatiepompen\nOp de boerderij van mevrouw Wu, in de buurt van Kashing, konden we de werking van twee irrigatiepompen bestuderen. 10 ha rijstveld moesten geirrigeerd door twee pompen die elk door een os werden aangedreven. Bijzonder was dat er een jongen de leiding over de dieren had en iedere keer met een schep de uitwerpselen van de dieren verzamelde. De schep had een bamboestok van zes meter lang. De uitwerpselen werden opgevangen voordat ze op de grond kwamen. We hadden met de jongen te doen dat hij dit soort werk moest doen. Toch keek hij opgewekt. Hij voerde de taak als een vanzelfsprekendheid uit. Door wat hij deed werd verse mest van hoge kwaliteit verzameld en kon er meer rijst worden geoogst. Hij werd zo vertrouwd met zuinig zijn wat van belang is voor zijn ouders en voor de toekomst.\nWeinig vliegen omdat het materiaal van de broedplaatsen van vliegen ook voor compost gebruikt kunnen worden\nHet was bijzonder dat we de hele reis heel weinig vliegen zagen. Waarom dat zo was wisten we niet. Op de heenreis zagen we ze volop. De reden van het geringe aantal vliegen is waarschijnlijk dat alle afval direct werd verzameld en dat er hierdoor geen broedplaatsen voor vliegen waren. \n\nTeelt van augurken\nZeer intensieve teelt\nHoe intelligent er werd gewerkt zagen we bij een boer die komkommers teelde. De komkommers stonden in groepen van twee en binnen een groep in rijen die 75 cm uit elkaar lagen. Tussen de groepen was een ruimte van 24 cm. Tussen de rijen hadden groentes gestaan. Die waren net geoogst, maar tussen de groentes waren de komkommers al geplant. Op 28 mei gingen de ranken van de komkommers uitlopen. Op deze wijze ontstond een overlapping tussen de gewassen en werd het groeiseizoen als het ware een maand langer. Hij teelde zo twee gewassen op eenzelfde veld.\nBemestingswijze verandert bij regen\nEr wordt buitengewoon intelligent geteeld. Hij behandelt iedere plant individueel. Hij maakt de grond los zodat zijn vloeibare mest direct onder het oppervlak terecht komt binnen het bereik van de wortels. Als het weinig regent doet hij meer water bij de mest. Niet om meer water te geven maar om de mest dieper de grond in te brengen. Bij veel regen wordt de mest meer geconcentreerd toegepast. Niet om minder wedrk te hebben maar om uitspoeling te voorkomen. Alle aandacht is op het werk gericht. We zagen nooit iemand tijdens het werk roken. Ze genieten van roken maar tijdens het werk doe je het niet. \nVeel regenwormen\nOp een dag in mei liepen we in de velden zonder tolk. Een half uur lang stonden we te kijken naar een oude tuinman die de grond met zijn spade bewerkte. Regenwormen waren zeer talrijk. Ze waren zo dik als een gewoon potlood. Ze waren groenachtig van kleur. Bij bijna elke steek van een spade kwamen twee tot vijf van deze wormen boven. De man verwondde er geen. Hij lette daar goed op.\nEenden eten regenwormen\nDe grond werd diep los gemaakt. Lucht kon zo tot ver onder de oppervlakte doordringen. Er zat veel organische stof in de bodem. De wormen aten de grond en verzetten in een jaar veel werk. Bij het onderwater zetten van gronden voor de rijststteelt kropen de wormen in enorme aantallen naar de oppervlakte. Grote aantallen eenden werden naar de velden gebracht om zich met de wormen voeden.\nOveral wordt op gelet\nIn een ander veld was de gerst bijna oogstbaar. Het aangrenzende veld moest klaargemaakt voor een nieuw gewas. Er hingen evenwel gerstaren over het nieuwe veld. Heel zorgvuldig werden met behulp van een meer naar binnen staande gerstaar werden de overhangende planten opgebonden. Hierbij ging niets verloren en er brak ook geen enkele stengel.\nAlle as wordt als bemesting gebruikt\nWe waren niet in staat om exacte gegevens te krijgen over hoeveel as er jaarlijks werd geproduceerd. Een schatting is op basis van wat we zagen dat een gezin met ca. 3 kinderen 3500 pound brandstof per jaar gebruikt met een asgehalte van 4,5 tot 5%. Dat betekent 1,27 miljoen ton houtas. Deze bevat ca. 6000 ton fosfor, 63000 ton kalium en 363.000 ton kalk. Dit is 26 kg kalium per ha en 70 kg kalk per ha wanneer alles naar de akkers wordt geberacht. In China, met haar meer dan vierhonderd miljoen mensen, zou een vergelijkbaar brandstofgebruik zijn. \n\n\n\ngras als groenbemesting\n\n\nGras  dat in de omgeving is geoogst wordt tussen de rijst in de grond gestopt als bemesting.\nStrooiselwinning in de natuur\nNaast de bosgebieden die brandstof leverden en daarmee as zijn er ook open gebieden, deels gekapte bossen waar maaisel verzameld wordt. Dat zijn gras en kruiden. Volgens Japanse schattingen leveren deze in 1903 ca. 9 ton maaisel per ha op. Het jonge maaisel dat met een sikkel en mand werd verzameld ging als groenbemesting naar de rijstvelden. In Japan zag King dat een boer in een reeds geinundeerd rijstveld bundeltjes gras tussen de rijstplanten in de modder te steken. Hij liep tot aan zijn knieen in het water. De velden in de omgeving werden drie keer gemaaid. De laatste 2 oogsten werden gebruikt om compost van te maken. \nDe boeren wisten dat bij deze werkwijze de opbrengsten wel geleidelijk lager werden. \n\n\n\nStrooisel oogsten inde natuur\n\n\nIn nabijgelegen natuurgebieden wordt met sikkel en mand strooisel geoogst voor de compost.\nPer hectare bijna 2 ton compost\nDr. Kawaguchi, van het National Department of Agriculture and Commerce, liet ons weten dat in 1908 Japanse boeren 22.800,000  ton compost maakten uit het afval van runderen, paarden, varkens en pluimvee, gecombineerd met kruiden, stro en andere soortgelijke afvalstoffen en met de bodem, sod of modder uit sloten en kanalen. De hoeveelheid van deze compost is voldoende om 1,78 ton per hectare gecultiveerd land van de zuidelijke drie belangrijkste eilanden toe te passen.\n\nAfbeeldingen rond bereiding en toepassing van mest en compost\n\n\nAcht mensen zijn bezig om paardenmest uit de stad op de akker uit te bengen. Rechts op de voorgrond een boot met menselijke mest en as uit een dorp in de buurt.\n\nKuil om compost te maken van een mengsel van paardenmest en de klaver die er nu achter groeit \n\nDe paardenmest is aangevoerd, nu nog mengen met klaver.\n\nOpvang van menselijke mest.\n\n\n\nMest uitspreiden\n\n\nUitbrengen van dunne mest vanuit 6 vaten\n\n\n\nChina dunne mest\n\n\nDunne mest uitgieten op een bed.\n\n\n\nteelt van augurken\n\n\nTeelt van augurken\n\n\n\nTeelt van bonen in de winter na rijst in de zomer\n\n\nEr werd zeer intensief geteeld. Hier worden in de winter bonen geteeld na rijst in de zomer.\n\n\n\ncomposten onder een afdak\n\n\nTekening van een afdak om dunne mest met droger materiaal onder te composteren. \n\nHet afdak van de tekening is klaar.\n\nDe zelfvoorzienende landbouw in Oost-Azië voor de komst van kunstmest en fossiele energie\n\nEr werd geen fossiele energie gebruikt. De energie kwam van de mensen zelf, van dieren voor de kar of in de tredmolen en verder wat wind- en waterkracht. Voor kleding verbouwde men katoen, vlas en hennep. Bouwmateriaal kwam van bamboe, riet en bomen. Moerbeibomen leverden zijde. De landbouwbedrijven waren klein, ca. 1 ha. Men at weinig vlees.\nJapan had in 1909 51 miljoen inwoners en 5.400.000 ha landbouwgrond, dat is ruim 1000 m2 landbouwgrond per inwoner. De totale compostproductie in Japan was 20 miljoen ton compost. Dat betekent 65 kg stikstof, 34 kg fosfaat en 43 kg kali per ha. De grootte van de akkers varieerde van 25 m2 tot 100 m2.\nIn 1909 had China ongeveer 500 miljoen inwoners. Een landbouwbedrijf was maximaal 1 ha groot. De grootte van de akkers lag tussen enkele tientallen m2 en enkele honderden m2. Per persoon was er ca. 1200 m2 landbouwgrond."
  },
  {
    "objectID": "goedbodembeheer/bodem-en-klimaat.html",
    "href": "goedbodembeheer/bodem-en-klimaat.html",
    "title": "Bodem en klimaat",
    "section": "",
    "text": "De bodem is belangrijk in het kader van de klimaatproblematiek. Het gaat dan niet zozeer om veel koolstof in de grond in te brengen, maar vooral om de bodemkwaliteit te verbeteren\nVaak wordt gedacht dat koolstof afkomstig van plantenresten in de grond brengen belangrijk is in het kader van de klimaatproblematiek. Men vergeet dan dat de ingebrachte koolstof door het bodemleven weer wordt omgezet in koolzuur en in de atmosfeer terugkomt. Hierdoor is op wat langere termijn gezien het effect veel lager dan vaak wordt aangenomen.\nWaarom koolstof in de grond brengen niet zo veel kan bijdragen\nKijk maar eens naar bossen in natuurgebieden waar al duizenden jaren blad en dode wortels in de grond komen. In de bodems onder die bossen bevindt zich niet zoveel koolstof. Aleen onder heel natte omstandigheden is dat anders en krijg je een dikke laag veen.\nJe brengt bijvoorbeeld ieder jaar twee keer zoveel koolstof in de grond. Die hoeveelheid moet je na 10 jaar door 10 delen, na 100 jaar door 100 en op lange termijn wordt de bijdrage dus steeds lager. De koolstof die via menselijke activiteiten in de atmosfeer komt is niet eenmalig, maar gaat jaar in jaar uit door.\nWat wel kan bijdragen: minder koolstof in de vorm van koolzuur naar de atmosfeer laten ontsnappen\nBijvoorbeeld:\ngras/klaver. Je hebt koolstofrijke graswortels, stikstofrijke klaver en het resultaat is veel wormen en stikstof die geen fossiele brandstof nog had.\nof\ndrijfmest (stikstofrijk) in de nazomer op een koolstofrijke groenbemester uitbrengen.\nof\nstalmest gebruiken: mengsel van stikstofrijke mest en koolstofrijk stro).\nLet op:\nVeel organische stof in de bodem betekent ook veel stikstof in de organische stof (stikstof is energie bij kunstmest of landoppervlakte bij vlinderbloemigenteelt) en veel fosfor in de organische stof (fosforschaarste). De verhouding C:N:P in organische stof is ca 100:10:1)\nWat nog meer doen\nKoolstof onder de bewerkte laag inbrengen – Niet kerende grondbewerking – De hele keten aanpakken (ca 25% van de koolzuuruitstoot van de menselijke activiteit op de wereld komt van de voedselproductie; slechts 30% van deze 25% komt van de teelt zelf) – vertering van veen beperken - enz. enz.\nHet Parijse akkoord\nEr is al eerder op gewezen dat er een fout in het Parijse akkoord zit. Ieder jaar 0,4% organische stof erbij. Ook hier lijkt vergeten dat er organische stof afgebroken wordt. Vergelijk het met een emmer met een gat erin. Je doet iedere keer een bepaalde hoeveelheid water in de emmer en er ontstaat een bepaald niveau. Nu wil je een hoger niveau. Dan moet je meer water steeds in de emmer doen, maar er komt een nieuw vast niveau. Wanneer je jaarlijks meer organische stof wilt hebben dan moet je jaarlijks meer geven en op een gegeven moment is er geen ruimte meer voor voedselproductie. Bij de bodem is het gat in de emmer de afbraak van organische stof door het bodemleven.\nWat kan wel\nIs het effect op lange termijn van extra koolstof de grond inwerken zeer gering, op kortere termijn kan er een duidelijker effect zijn. Een studie die van 2019 tot 2023 loopt (Koopmans e.a., 2020) geeft, aan de hand van meerjarige proefvelden, aan welke eventuele mogelijkheden er wel zijn. Bij akkerland gaat het dan bij de studie om evaluatie van 25% meer graan en meer mest en compost. Bij grasland om minder vaak opnieuw inzaaien.\nDe resultaten voor de eerste 30 jaar na invoering van een nieuwe maatregel:\nToelichting"
  },
  {
    "objectID": "goedbodembeheer/bodem-en-klimaat.html#literatuur",
    "href": "goedbodembeheer/bodem-en-klimaat.html#literatuur",
    "title": "Bodem en klimaat",
    "section": "Literatuur",
    "text": "Literatuur\nMuller, e.a., 2016. Organic farming, climate change mitigation and beyond. www.ifoam-eu.org.\nBerge, H. ten e.a.. 2017. Research for Agri Committee. Preserving agricultural soils in the EU. \nhttp://www.europarl.europa.eu/committees/en/supporting-analyses-search.html \nMinasny, B. e.a., 2017. Soil carbon 4 per mille. Geoderma, Vol 292, p 59-86. https://doi.org/10.1016/j. geoderma.2017.01.002\nKoopmans, C.J., e.a. 2020. Evaluatie van maatregelen voor het vastleggen van koolstof in minerale gronden 2019-2023. Voortgangsreportage april 2020. Ministerie van LNV.  Den Haag."
  },
  {
    "objectID": "goedbodembeheer/kiss-the-ground.html",
    "href": "goedbodembeheer/kiss-the-ground.html",
    "title": "Kiss the ground",
    "section": "",
    "text": "Kiss the ground\n\n    De op zich indrukwekkende film kan bij mensen die totaal niets van de bodem afweten ertoe leiden dat voor hen de bodem en het begrip bodemvruchtbaarheid in beeld komt. Er wordt evenwel veel onzin over de bodem gezegd. Het gevaar bestaat dat voorstanders van een industrielandbouw, met veel kunstmest en gif, het gevoel krijgen dat alternatieve ideeën op drijfzand zijn gebouwd en dat je er geen aandacht aan hoeft te besteden.\nEnkele voorbeelden van onjuistheden in de teksten\n-De bodem kan gigantisch veel koolstof opslaan. (Dat kan bij veengronden met zeer hoge grondwaterstanden. In de landbouw is de meeste koolstof die je als plantenresten in de bodem stopt na 30 tot 50 jaar weer als koolzuur terug in de atmosfeer. Je best wel wat doen aan koolstofopslag: Grassen granen telen, groenbemesters, minder grondbewerking enz. In de veehouderij het scheuren van gras beperken).\n-Zonder planten meer verdamping dan met planten op de bodem (Dat is net andersom).\n-2/3 deel van de wereld is aan het verwoestijnen. (Woestijnen ontstaan alleen in een extreem droog deel van de wereld).\n-IS en migratie naar Europa vanuit Afrika komt door slecht bodembeheer (Bodem is slechts een onderdeel van het probleem).\n-Door bewerken van de bodem in februari en maart komt er in die periode veel koolzuur in de lucht (Het bodemleven moet dat doen. In februari en maart is het te koud voor het bodemleven).\n-De koolstof die in de bodem gebracht wordt kan daar eeuwen blijven. (Dat geldt voor een heel klein deel. De rest is na ca 40 jaar alweer in de atmosfeer door omzetting door het bodemleven).\n-Anders boeren geeft na 20 jaar de benodigde klimaatverandering op de hele wereld (De winst die te halen is per bedrijfstype verschillend maar vaak toch beperkt. Je kunt niet alle koolstof in de bodem stoppen; je moet ook nog voedsel telen).\n-Cop Parijs 2015: verhoging van het organische stofgehalte met 0,4% ieder jaar compenseert alle koolzuur van de hele wereld (Ook hier wordt ervan uitgegaan dat er geen organische stofafbraak door het bodemleven is. Dat de VS, India en China niet tekenden is  heel jammer maar te begrijpen).\n-Voedselbossen hebben hogere opbrengst per ha. (Dat is niet waar).\nBij bewerkte grond gaat veel water over de oppervlakte naar de sloot (geldt soms, maar in het algemeen niet).\nEnz."
  },
  {
    "objectID": "goedbodembeheer/bollenteelt.html",
    "href": "goedbodembeheer/bollenteelt.html",
    "title": "Bollenteelt",
    "section": "",
    "text": "Bollenteelt"
  },
  {
    "objectID": "goedbodembeheer/bodem-en-dier.html",
    "href": "goedbodembeheer/bodem-en-dier.html",
    "title": "Bodem en dier",
    "section": "",
    "text": "Bodem en dier\n\n### bodem en dier\nZonder het dierlijke gaat het niet"
  },
  {
    "objectID": "goedbodembeheer/nederland-per-bodemtype.html",
    "href": "goedbodembeheer/nederland-per-bodemtype.html",
    "title": "Nederland per bodemtype",
    "section": "",
    "text": "Zo ziet Nederland net onder de oppervlakte er uit.Per deel van Nederland de bodemeigenschappen, het landschap en de beheermogelijkheden van bodems.\nPer bodem wordt ingegaan op het ontstaan, de eigenschappen van het bodemprofiel, het landschap en de landbouw met zijn bodembeheer. De onderstaande informatie vindt u ook in een pdf: Bodems Nederland (5mb)."
  },
  {
    "objectID": "goedbodembeheer/nederland-per-bodemtype.html#flevoland",
    "href": "goedbodembeheer/nederland-per-bodemtype.html#flevoland",
    "title": "Nederland per bodemtype",
    "section": "1. Flevoland",
    "text": "1. Flevoland\n\nBelangrijke aandachtspunten\nBodemprofiel: Organische stofgehalten zijn te laag. Compost, vaste mest gebruiken en granen en grassen telen. Laag onder bouwvoor niet woelen, tenzij er een duidelijk storende laag is zonder gangen. Diepploegen: Alleen met deskundige begeleiding. \nBodemstructuur: Zoveel mogelijk granen en grassen. Niet te laat oogsten, rijpaden, Niet kerende grondbewerking, groenbemesters.\nWormenproblemen: Minder rooivruchten, aandacht voor bodemstructuur.\nVaste rijpaden: doen.\nNiet kerende grondbewerking: Nog even wachten. Nu alleen op extensieve bedrijven zonder aardappels en peen. \nOntstaan\nLang geleden was er op de plaats van de huidige Flevopolders een veengebied. Vanuit het noorden is vooral na het begin van de jaartelling het veen weggeslagen en werden in het meer dat ontstond afwisselend meer zandige en meer kleiige lagen afgezet. Het materiaal werd aangevoerd vanuit de IJssel. Later drong vanuit noorden het zoute water meer op en werd vanuit zee materiaal afgezet. Deze bovenlaag is te herkennen aan het voorkomen van schelpen.\n\nHet Flevogebied in de Romeinse tijd. Er was toen al veen weggeslagen, waardoor het Flevomeer ontstond. \n\nRond 800 na Chr. is het Flevomeer al veel groter. \n\nOp sommige plaatsen, hier bij Schokland in de Noordoostpolder, zit het veen nog heel ondiep.\n\nBij de ontginning werd riet ingezaaid. Riet vormt diepe wortels, waar de gewassen nog steeds gebruik van maken. Hier op 70 cm diepte bij Lelystad.\n\nDeze wortels kunnen heel diep de grond in via wormengangen. Bij de overweging of loswoelen van de laag onder de bouwvoor nodig is altijd eerste een kuil graven. Haal eventueel een deskundige er bij. Bestaande poriën kunnen door woelen verloren gaan.   \nBodemprofiel\n\nBodem bij Ens in de Noordoostpolder.\nDe bovenlaag is geploegd. De witte stipjes in de bovenlaag zijn schelpen. Onderin zijn de lagen van de zandige en kleiige afzettingen te zien. Deze zijn zo duidelijk te zien omdat er vaak nog een beetje van het donkergekleurde oorspronkelijke verslagen veen in zit. Net onder de donkere bovenlaag zijn de lagen door woelen gemengd. Hierna zijn ze weer dicht gezakt omdat de landbouw op deze plek niet genoeg regenwormen in stand hield.\n\nBodem ten noorden van Lelystad (bedrijf Arenosa). De streepjes in de laag onder de bouwvoor zijn donker omdat ze wat veen bevatten dat daar bezonken is.\n\nBodem op Zonnehoeve bij Zeewolde in Zuidelijk Flevoland. Meer naar het zuiden in Flevoland worden de bodems zwaarder. De donkere kleur onderin duidt op wat venige bijmenging.\nLandschap Er is geen gebied in Nederland dat zo sterk door de mens beïnvloed is als de Flevopolders. Toch heeft men bij de aanleg rekening gehouden met de oorspronkelijk natuur die hier thuishoort. Essen en populieren staan overal langs de wegen. De verschillende polders hebben wel een ontwikkeling doorgemaakt. In de oudste polder, Noordoostpolder, in zekere zin vanuit de Bauhausgedachte ontworpen, staat de mens centraal. Eenvoud, maar toch mooie dorpen met wat bos en een zorgvuldig uitgedachte architectuur. Nagele is daar een mooi voorbeeld van. De boerderijen buiten de dorpen zijn omgeven door opgaande vegetatie. In Zuidelijk Flevoland heerst de ratio. Toch weten diverse bedrijven er een stukje warmte in te brengen. Zie bijvoorbeeld Zonnehoeve bij Zeewolde. \n\nBoerderij bij Schokland in de Noordoostpolder, door groen omgeven\n\nBoerderij in Oostelijk Flevoland\n\nZuidelijk Flevoland\nLandbouw De organische stofgehalten van de bodems in Flevoland worden lager door minder teelt van organische stof leverende gewassen. De bodemstructuur gaat achteruit door gebruik van zwaardere machines en door meer teelt van gewassen die laat geoogst worden onder vaak natte omstandigheden. Wat voor de bodem belangrijk is op een rij.\n\nSuikerbiet is slecht voor een goed bodembeheer. Late oogst onder ongunstige omstandigheden. Suikerbiet levert ook weinig organische stof. Voor aardappel geldt hetzelfde.\n\nLuzerne, een ideaal gewas. In de winter de grond bedekt en het is het lievelingsvoer van pendelende regenwormen die de ondergrond toegankelijk maken. Veehouders, denk eens aan luzerne als derde gewas naast gras en mais\n\nTarwe, ook ideaal. Oogst als de grond nog droog genoeg is voor berijden, levert veel organische stof en de vroege oogst geeft de mogelijkheid voor inzaai van een groenbemester.\n\nGrond met grote wormenproblemen. Door intensieve teelt van aardappelen, suikerbiet en groenten verdicht de grond en het vele voedsel van het loof geeft teveel wormen in de lossere bovenlaag met versmering tot gevolg.\n\nLosmaken van de ondergrond\nDeze bodem bij Ens laat mooi zien hoe er (niet) met een verdichte laag onder de bouwvoor moet worden omgegaan.\nOnder de bouwvoor van ca 30 cm is een laag tot ca. 43 cm die ooit door woelen is losgemaakt, maar nu weer volledig verdicht is. Dit woelen heeft dus geen zin gehad. Wat had moeten gebeuren is na het woelen direct een diep wortelend gewas zaaien en vervolgens zo werken dat diepgravende wormen zich goed kunnen ontwikkelen. Dat wil zeggen organische mest gebruiken en vlinderbloemigen naast gras en granen telen. Verder een groot deel van het jaar de bodem bedekt houden. De diepwortelende wormen halen hun voedsel namelijk boven de grond. \n\nStructuurbederf en daardoor groeiproblemen in tarwe.\n\nBlauwe plekken door luchtgebrek in de bouwvoor tijdens de inzaai van zomertarwe in het voorjaar.\n\nIn het voorjaar wordt vaak te vroeg over de grond gereden. De bovengrond is dan wel droog genoeg, maar de ondergrond niet.\n\nProblemen met de bodemstructuur geven ook problemen met de zaaibedbereiding. Een slechte kieming en toegenomen onkruidhinder zijn het gevolg. Hier bij ui.\n\nGras oostelijk van Lelystad met een sterk verdichte bodemstructuur. Door de dichte structuur kunnen de graswortels niet goed de grond in. Wanneer bij de drijfmesttoediening sleuven in de grond worden getrokken droogte de grond daar op en kunnen in deze sleuven de wortels wel de grond inkomen. \n\nBlauwe plek onder gras door luchtgebrek na verdichting.\n\nAlle aandacht moet in de Flevopolders bij organische stof aanvoer liggen. GFT-compost kan hierbij helpen. Het draagt vooral bij aan onderhoud van het organische stofgehalte. Dus aan vochthoudend vermogen en vasthouden van sommige voedingsstoffen. Voor het bodemleven heeft het minder betekenis.\n\nEen grasland oostelijk van Lelystad met een sterk ver Verdichte grond in de bovenste 20 cm door achterwege laten van ploegen bij onderzoek naar Niet Kerende Grondbewerking (NKG) op de Broekemahoeve bij Lelystad. NKG kan alleen op extensieve bedrijven met weinig of geen rooigewassen en dan alleen op wat zwaardere grond.\n\nDiepploegen. Soms een succes, soms grote problemen. Alleen doen met deskundige begeleiding. Aan de oppervlakte komst soms, zoals hier, zeer humusarm zand te liggen.\n\nIn het voorjaar tot aan de horizon kale grond. Een begroeiing is voor de grond veel beter maar past moeilijk in het (te) intensieve bouwplan.\n\nGele mosterd als groenbemester bij Key/vd Dries in Ens.\n\nFruitteelt wordt in de Flevopolders regelmatig aangetroffen. Smakelijk fruit produceren in de Flevopolders is niet makkelijk. De groeikracht is erg hoog en het fruit heeft daardoor vaak minder smaak\n\nMet behulp van GPS steeds hetzelfde rijpad gebruiken. Ideaal voor behoud van een goede bodemstructuur. Hier bij Joost van Strien in Ens"
  },
  {
    "objectID": "goedbodembeheer/nederland-per-bodemtype.html#zeeklei",
    "href": "goedbodembeheer/nederland-per-bodemtype.html#zeeklei",
    "title": "Nederland per bodemtype",
    "section": "Zeeklei",
    "text": "Zeeklei\n\nBelangrijke aandachtspunten\nProfielverbetering: Wat de gronden in De Flevopolders niet hebben, maar de overige zeekleigronden meestal wel is een poreuze sponsstructuur in de ondergrond. Indien aanwezig, hierin niet woelen. Tussen bouwvoor en de laag met sponsstructuur kan een verdichte laag aanwezig zijn. Indien sterk storend woelen en daarna een diepwortelend gewas inzaaien. \nOverige aandachtpunten: Vergelijkbaar met Flevoklei:\nBodemprofiel: Organische stofgehalten zijn te laag. Compost, vaste mest gebruiken en granen en grassen telen. Laag onder bouwvoor niet woelen, tenzij er een duidelijk storende laag is zonder gangen. Diepploegen: Alleen met deskundige begeleiding. \nBodemstructuur: Zoveel mogelijk granen en grassen. Niet te laat oogsten, rijpaden, Niet kerende grondbewerking, groenbemesters.\nVaste rijpaden: doen.\nNiet kerende grondbewerking: Nog even wachten. Nu alleen op extensieve bedrijven zonder aardappels en peen.\nOntstaan Zeekleigronden zijn, met uitzondering van die in Flevoland, ontstaan in schorren en kwelders. Tussen de vegetatie kon in rustiger water klei bezinken.Doordat de afzetting van zeeklei in een vegetatie ontstond is de grond van nature poreus, ook tot wat grotere diepte. In de landbouw is het belangrijk om dit zo te houden.\n\nSchor in Zeeland. Tussen de planten die hier groeien kan klei bezinken.\nBodemprofiel Van nature is de grond diep doorwortelbaar, maar heeft een laag organische stofgehalte. Wanneer er in een ver verleden bos op groeide kan het organische stofgehalte hoger zijn. Vooral gronden die in de ondergrond zandiger worden leveren het hele jaar door vocht aan de vegetatie.\n\nDe regenworm lumbricus terrestris in zijn gang op 70 cm diepte bij Jellum onder Leeuwarden. Let ook op de vele poriën afkomstig uit de tijd toen hier nog een kwelder was.  \n\nDiep humushoudende grond bij Broek in Waterland in Noord-Holland. Ideaal voor de koolteelt.\n\nDe Wieringermeer. Het organische stofgehalte is laag, maar door een goed beheer kunnen de wortels diep de grond in.\n\nLuzerne gaat graag diep de grond in (De Streek, Noord-Holland).\n\nLuzerne wil diep wortelen, maar heeft hier wel een wormgang nodig om echt diep te komen (Wieringermeer).\nLandschap\n\nTarweteelt in de Dollard (Groningen)\n\nAkkerbouw Noord-Friesland\n\nTulpenteelt Wieringermeer (Noord-Holland)\n\nVeehouderij in de Beemster (Noord-Holland)\n\nTeelt plantuien in de Hoeksche Waard (Zuid-Holland)\n\nAkkerbouw West-Brabant\n\nTarwe, Walcheren\nLandbouw Verhoging van het organische stofgehalte, verzorging van de bodemstructuur en bodemleven zijn van groot belang op de organische stofarme zeekleigronden. Bodemverzorgende gewassen als granen en grassen, groenbemesters, zorgvuldig berijden en bewerken, vaste mest en compost zijn belangrijk.   \n\nNa de suikerbieten in de Wieringermeer. De verdichte laag onder de bouwvoor is bij wijze van spreken al van ver zichtbaar\n\nGebrek aan lucht geeft een blauwe kleur van gereduceerd ijzer en is schadelijk voor de wortelontwikkeling\n\nOp Walcheren (Zeeland) laten veldbonen (rechts) een betere structuur na dan mais (links).\n\nKoolstofrijke gewasresten van korrelmais in combinatie met onderzaai van klaver is, hier in Zeeuws-Vlaanderen, de ideale voeding van het bodemleven.\nNieuwe alinea\n\nGoed geslaagde witte klaver in tarwestoppel in Zeeuws Vlaanderen\n\nBouwvoor met zeer goede bodemstructuur op een akkerbouwbedrijf in de Hoeksche Waard"
  },
  {
    "objectID": "goedbodembeheer/nederland-per-bodemtype.html#oude-klei-en-löss",
    "href": "goedbodembeheer/nederland-per-bodemtype.html#oude-klei-en-löss",
    "title": "Nederland per bodemtype",
    "section": "Oude klei en löss",
    "text": "Oude klei en löss\n\nBelangrijke aandachtspunten\n-Bij onderwerken van koolstofrijke materialen altijd eerst stikstofrijke mest, bijvoorbeeld drijfmest, uitrijden.\n-Bij groenbemestermengsels koolstofrijke en stikstofrijke mengen.\n-Stimuleer regenwormen. Zorg voor verteerbare organische stof en bodembedekking in een groot deel van het jaar.\nOntstaan Löss in Zuid-Limburg en rivierklei langs de Maas en langs voormalige Rijnarmen in de Achterhoek behoren tot de oudste afzettingen van Nederland. In deze bodems vinden processen plaats die we in Nederland verder niet kennen. Deze processen hebben een grote invloed op landbouw en natuur. De löss is tussen 8.500 en 11.000 jaar geleden door de wind vanuit het Noordwesten afgezet. De oude klei is afgezet langs de Maas en is deels ouder en deels jonger. Bij Montferland in de Achterhoek liggen oude afzettingen van de Rijn.\n\nDe Rijn stroomde ooit langs de Noordzijde van Montferland. De oude Rijnafzettingen hier zijn ontkalkt. Deze afzettingen zijn aangeduid op deze bodemkaart met bodemtype nr. 70.\n\nHet heuvellandschap van Zuid-Limburg bestaat uit lössafzettingen. Deze liggen op oude maasklei. In Midden- en Noord Limburg liggen terrassen met oude ontkalkte afzettingen van de Maas aan de oppervlakte.\nBodemprofiel De lössafzettingen in Limburg zijn ooit kalkrijk afgezet, maar de kalk is nu weg en ook een deel van de fijne klei is naar beneden gespoeld. De oude kleiafzettingen langs de Maas en bij Montferland zijn ook ontkalkt en vooral bij Montferland is ook een deel van de klei uit de bovengrond weggespoeld en binnen ca 50 cm weer ingespoeld.  \n\nProfiel in löss op een niet geërodeerd hoger gedeelte. Uit de bovenlaag is klei weggespoeld en is de grond zandiger geworden. Daaronder is de klei ingespoeld en is een stugge laag ontstaan.\n\nLöss Op 70 cm diepte. Löss is vaak afgezet in een grasvegetatie en daardoor zeer poreus. De grote gangen zijn regenwormgangen.\n\nZware ontkalkte afzetting van de Rijn bij Montferland. Bovenin is de grond wat lichter. Daaronder zwaarder door kleiinspoeling en zeer stug.\nLandschap Zowel de lössafzettingen in Limburg als de oude afzettingen van Maas en Rijn zijn al heel lang in cultuur en landbouwpercelen met veelvormige blokken zijn kenmerkend. In Limburg bossen op de heuvels en hagen en rijker bos op de hellingen. Bij goed ontwaterde afzettingen van Maas en Rijn is de eik langs percelen en wegen dominerend. \n\nOud cultuurlandschap op geërodeerde löss in Zuid-Limburg bij de grens met België. Bovenop de heuvels niet geërodeerde löss met een arm bos als vegetatie.\n\nVooral eiken op de oude Rijnafzettingen rond Montferland.\n\nZomaar een berk bij Drempt in Montferland. Het lijkt dan dat we hier op zand zijn, maar het is toch echt klei. \nLandbouw De lössgronden en de oude kleigronden langs de Maas en bij Montferland zijn in zekere zin gedegradeerde gronden. De kalk is weg, de klei die uit de bovengrond is gespoeld en nu in de laag onder de bouwvoor zit, is gevoelig voor verdichting. De grond is erosiegevoelig geworden. De wat zwaardere gronden zijn alleen geschikt voor grasland. De overige potentieel wel geschikt tot heel mooi, mits het juiste bodembeheer wordt toegepast\n\nVerslempte löss in Zuid-Limburg. Een goede pH en voldoende aanvoer van organisch materiaal kunnen dit voorkomen.\n\nOndergeploegde koolstofrijke maisresten zijn op deze organische stofarme löss na een jaar nog niet verteerd. Waar veel koolstof is moeten ook stikstofrijke organische verbindingen uit bijvoorbeeld mest of groenbemesters zijn. \n\nTarwe met oppervlakkig ingewerkte gewasresten voorkomen verslemping.\n\nMontferland. Dichtgereden laag onder de bouwvoor belemmert afvoer van water. Stimuleren van regenwormen is nu belangrijk.\n\nMontferland. Losmaken van de laag onder de bouwvoor. Dit alleen doen na een beoordeling van een profielkuil\n\nOp 25 cm wormgangen. Bij meer dan 4 wormgangen per 400 cm2 niet woelen want dan verdwijnen deze gangen en wordt de grond juist meer verdicht (Montferland).\n\nVerslemping na jarenlange teelt van mais en bemesting van drijfmest. Mais en drijfmest kunnen geen vruchtbare bodem onderhouden (Montferland).\n\nBij een slechte structuur is het niet mogelijk een mooi zaaibed te krijgen (Montferland)."
  },
  {
    "objectID": "goedbodembeheer/nederland-per-bodemtype.html#veenkoloniën",
    "href": "goedbodembeheer/nederland-per-bodemtype.html#veenkoloniën",
    "title": "Nederland per bodemtype",
    "section": "Veenkoloniën",
    "text": "Veenkoloniën\n\nBelangrijke aandachtspunten\nBodemprofiel: Organische stofgehalten zijn vaak wel redelijk, maar een zure zwarte smerende humussoort overheerst. Verteerbare organische stof aanvoeren. Geen groencompost, eventueel wel een rijkere GFT-compost. Groenbemesters na granen en andere gewassen waar mogelijk. Laag onder bouwvoor bij verdichting woelen en direct een diepwortelend gewas inzaaien. \nOntwatering: Bij natte omstandigheden draineren. Het gehele jaar geen grondwaterstanden binnen 50 cm. In de zomer indien mogelijk 80 cm onder maaiveld.\nBodemstructuur: Zoveel mogelijk granen en grassen. Niet te laat oogsten, vaste rijpaden. Indien mogelijk de grond in de winter bedekt houden. Groenbemestermengsels met makkelijk verteerbare plantenresten, bijvoorbeeld vlinderbloemigen. Ploegen met vorenpakkers.\nGroenbemesters: Waarschijnlijk is de veel geteelde bladrammenas niet de beste. Mengsels, zoals Betamax TR, moeten meer aandacht krijgen. Ook Tagetes kan van waarde zijn.\nPloeg, spitmachine of vaste tandcultivator. De ploeg wordt minder vaak gebruikt vanwege de kosten. Wat op langere termijn het beste is, is niet bekend. Op korte termijn is voor bodemstructuur, tegengaan slemp en zuustofgehalte de ploeg het beste.\nVaste rijpaden: doen.\nNiet kerende grondbewerking: Nog even wachten. Moet op deze grond eerst nog verder ontwikkeld worden. Grond gaat teveel dicht zitten. \nOntstaan Veenkoloniale gronden zijn zandgronden die ontstonden doordat het veen dat er op lag is afgegraven. Een restant van het veen werd door de bovengrond gemengd. Het veen werd gevormd in lagere gedeelten van een groot zandgebied van Noordwest Europa. Dit gebied lag in de ijstijden ingeklemd tussen grote ijsvlakten zonder vegetatie en de wind verspreidde zand in de vorm van een deken en heet daarom dekzand. Waar een beek of rivier het water niet kon afvoeren ontstond later veen.\n\n25.000 jaar geleden Omgeven door ijs (blauw) is er een groot gebied (geel) waar zandverstuivingen plaatsvonden. Dit zand ligt in Noord,- Oost- en Zuid-Nederalnd nog aan de oppervlakte. Elders is het bedekt met veen en klei. \n\nDe eerste vegetatie, ca. 8000 jaar geleden,  bestond uit pijpenstrootje en planten als veenmos, wollegras, dopheide en veenbies.\n\nDat er pijpenstrootje groeide weten we omdat de wortelgangen ervan nu nog steeds zichtbaar zijn.\n\nLater ontstond er dik pakket veen, wat werd afgegraven voor turfwinning \n\nDuizenden jaren oude wortelresten van pijpenstrootje in de ondergrond. Deze poriën worden nu weer gebruikt door landbouwgewassen. \nBodemprofiel Het bodemprofiel is eenvoudig van opbouw. Er is een donkere bovenlaag die meestal vrij plotseling overgaat in een humusarme zandondergrond. Soms is er nog een laag veen tussen beide aanwezig. De donkere bovengrond is ca. 40 cm dik. Dat is de dikte die bewerkt werd bij de ontginning. De bovengrond wisselt sterk in organische stofgehalte. Door lange periodes met gebruik van minerale mest, eerst vooral chilisalpeter, zijn de organische stofgehalten steeds lager geworden en is vooral de zwarte humus van het veen met ongunstige eigenschappen nog aanwezig. De ondergrond bevat vaak nog ingespoelde humus uit de “pijpenstrootje periode” van ca. 8000 jaar geleden en is daarom verdicht. \n\nSappemeer, Groningen\n\nDedemsvaart, Overijssel\n\nDe Peel, Noord-Brabant\n\nHoogveenrestant bij Coevorden\nLandschap Het veenkoloniale gebied was oorspronkelijk hoogveen en dit was het enige grote gebied in Nederland zonder bomen. Na ontginning kenmerken de veenkoloniale gebieden zich nog steeds door een grote openheid. Langs wegen zijn wel vaak bomen aangeplant, vaak eik. Hoogveen groeit boven het grondwater uit en is door het aanleggen van vaarten makkelijk te ontginnen. Een rechthoekig systeem van kleine naar steeds grotere watergangen is kenmerkend voor veenkoloniën. \n\nVeendam, Groningen\n\nSappemeer, Groningen, na tarwe\n\nDedemsvaart, Overijssel, aardappel\nLandbouw De bodemkwaliteit in de veenkoloniale gebieden staat al langere tijd onder druk. Veel geteelde gewassen als aardappel en suikerbiet kunnen geen voldoende hoog organische stofgehalte onderhouden. De eenzijdige humus uit het voormalige veen kan geen goede bodemstructuur en voldoende bodemleven onderhouden. Een overzicht van een aantal maatregelen voor behoud of verbetering van de bodemvruchtbaarheid.\n\nWat aandacht nodig heeft: 1. Slechte bodemstructuur. Laag organische stofgehalte en weinig bodemleven bouwvoor. Hier bij Hijken, lelieteelt met verdichte bouwvoor.\n\nWat aandacht nodig heeft: 2. Verdichte ondergrond in de Peel.\n\nWat aandacht nodig heeft: 3. Verstuiving\n\nBij Bareveld in Groningen staat een monument ter ere van Klaas de Vrieze, de voorlichter die in de 19e eeuw chilisalpeter propageerde. Onderschrift: Hij wees de landbouw nieuwe wegen, den boer tot heil het land ten zegen. Later bleek de chilisalpeter de belangrijkste factor in de verarming van de veenkoloniale gronden.\n\nWoelen van de ondergrond. Altijd alleen na een profielbeoordeling en altijd laten volgen door een diep wortelend gewas. Bijvoorbeeld graan, bladrammenas of rode klaver in grasmengsel.\n\nAanleg drainage. Een goede ontwatering is een voorwaarde voor een vruchtbare bodem. Grondwaterstand in het voorjaar \n\nGroenbemesters waar mogelijk. Bladrammenas, beworteling van de bodem valt tegen. Japanse Haver heeft een intensieve beworteling. Mengsels zijn nog ontwikkeling.\n\nEenzijdige zwarte smerende humus aanvullen met bodemleven voedende organische stof. Dierlijke mest, vooral vaste mest en GFT-compost zijn mogelijkheden, geen groencompost. Aandacht voor organische stof leverende gewassen.\n\nHoofdgrondbewerking. Spitten (foto) en vaste tand cultivator zijn nu populair. Of op lange termijn ploegen toch beter is, is nu nog onduidelijk."
  },
  {
    "objectID": "goedbodembeheer/nederland-per-bodemtype.html#bodemopbouw-na-de-bruinkoolwinning",
    "href": "goedbodembeheer/nederland-per-bodemtype.html#bodemopbouw-na-de-bruinkoolwinning",
    "title": "Nederland per bodemtype",
    "section": "Bodemopbouw na de bruinkoolwinning",
    "text": "Bodemopbouw na de bruinkoolwinning\nRekultivierung bij de bruinkoolgroevenVoorbeeld van een geïntegreerde meerjarige aanpak\n\nBelangrijke aandachtspunten\nEen arme grond vruchtbaar maken\nGestart wordt met gewassen die geen hoge eisen aan bodemstructuur en voedingsstoffenvoorziening stellen. De telen gewassen moeten:\n-diep wortelen\n-veel gewasresten en wortels achterlaten\n-stikstof binden\nDe nadruk ligt op luzerne, luzerne/grasmengsel, veldbonen, honingklaver, wintergranen en na enige jaren mais na een vlinderbloemige.\nWat kunnen we leren van het opnieuw in cultuur brengen van voormalige bruinkoolgroeven?Hoe kun je arme gronden vruchtbaar maken. Vlak over de grens in Duitsland liggen interessante voorbeelden. De bovenlaag van dichtgestorte bruinkoolmijnen worden volgens een strak plan vruchtbaar gemaakt. Eigenlijk had er bij de gronden van de Flevopolders en de heideontginningsgronden ook zo’n plan moeten zijn. Bij de Flevopolders is daar ook wel aan gewerkt, maar toen de Rijksdienst IJsselmeerpolders opgeheven werd verdween alle beleid en alle kennis. Luzerneplanten in bermen van wegen herinneren nog aan de aanpak.In het volgende een korte beschrijving.\n\nVolstorten van de diepe bruinkoolgroeven\n\nBeschrijving van de bij Jänswalde toegepaste methode. (Haubold, Schwarzenberg, 2009) De methode van Rekultivierung berust op ruim 100 jaar ervaring. Voor de bovenlaag wordt gebruik gemaakt van löss, rivierklei of mergelleem. Wanneer het vochtgehalte bij veldcapaciteit (24 uur na intensieve regen) meer dan 10 vol.% wordt een 1 meter dikke laag aangebracht. Is dit minder dan 10 vol.% dan wordt een laag dikker dan 1,20 m aangebracht. Het doel van de maatregelen is om in de laag 0-30 cm in 10 tot 14 jaar tot een totaal koolstofgehalte van 1 tot 1,5% te komen. Gewasresten, vaste mest en compost moeten hiervoor zorgen.Er wordt een ploegdiepte van 20 tot 30 cm aangehouden en eenmaal in de vruchtopvolging wordt gewoeld tot 40 tot 50 cm.  Gestart wordt met gewassen die geen hoge eisen aan bodemstructuur en voedingsstoffenvoorziening stellen. De telen gewassen moeten:-diep wortelen-veel gewasresten en wortels achterlaten-stikstof bindenDe nadruk ligt op luzerne, luzerne/grasmengsel, veldbonen, honingklaver, wintergranen en na enige jaren mais na een vlinderbloemige.Meerjarige luzerne moet 40 tot 50% en graan 25 tot 35% van de gewassen innemen. De bemesting is de eerste jaren hoger dan de onttrekking. Na verloop van jaren kan de gewaskeuze ruimer worden. Na 60 tot 80 jaar heeft de bodem een bevredigende kwaliteit bereikt.  \n\nJülich, de elektriciteitscentrale, een kluit met mooie structuur en een grauwe worm.\n\nkluit met mooie structuur\n\nEen grauwe worm."
  },
  {
    "objectID": "goedbodembeheer/nederland-per-bodemtype.html#zware-kalkloze-klei",
    "href": "goedbodembeheer/nederland-per-bodemtype.html#zware-kalkloze-klei",
    "title": "Nederland per bodemtype",
    "section": "Zware kalkloze klei",
    "text": "Zware kalkloze klei\nOntstaan\nDoor stijgen van de zeespiegel en dalen van de landoppervlakte is er vooral tussen 250 en 600 na Chr. veel zware klei afgezet. Dat gebeurde in rietmoerassen en elzen- en wilgenbossen. Wanneer de klei afgezet werd in brak water met riet kreeg de klei ongunstige eigenschappen. Ze wordt knipklei genoemd.\n\nBelangrijke aandachtspunten\nGoede ontwatering.\nZo min mogelijk herinzaai.\npH voldoende hoog.\nGrasklaver en geen gras.\nMest niet bovengronds uitrijden.\nBeweiden in plaats van maaien.\nBeperk werktuiggewicht, lage bandenspanning.\nHoud fosfaatbemestingstoestand voldoende.\nBevorder regenwormen. \nKies grassoorten en -rassen met een diepe en intensieve beworteling\nGerst meezaaien bij herinzaai.\nGebruik een snelgroeiend / diepwortelend gewas als dekvrucht bij\nherinzaai.\nSikstofbemesting beperken.\nUitstel van stikstofgift na maaien.\nStikstofgift toediening onder het maaiveld, niet oppervlakkig.\nMaai minder frequent.\nBeregen minder frequent.\nVoorkom droogtestress.\nZie ook: Goud van Oud Grasland. Louis Bolk Instituut 2016-011 LbD\n\nIn een dergelijke vegetatie (riet en elzen, hier in de westelijke Betuwe) is de zware klei afgezet\nZware klei kan alleen bezinken als het water vrijwel stil staat en dat kan alleen bij een dichte vegetatie. Die dichte vegetatie geeft veel zure stoffen en die lossen de kalk op. Zware klei is daarom altijd zuur.BodemprofielZware kleigronden drogen in de zomer uit en er vormen zich dan scheuren. Door de scheuren kunnen wortels naar beneden. Er kunnen evenwel ook kluiten in de scheuren vallen. Wanneer in herfst en winter de grond weer nat wordt zwellen de scheuren weer dicht, maar als er kluiten in gevallen zijn is er niet genoeg ruimte en wordt de grond zeer dicht. Een diepe beworteling is belangrijk voor de vochtvoorziening. Via de gangen van diepgravende regenwormen kunnen wortels naar beneden groeien. Er is dan meer vocht voor het gewas beschikbaar. \n\nMooie dikke zode bij gras op zware klei bij Wirdum in Groningen. Ook de laag hieronder is, hoewel niet humusrijk, nog relatief goed doorwortelbaar.\n\nZware komklei in de Betuwe. Bovenin een goede structuur, Daaronder grote prismatische structuren. De twee donkere lagen zijn gevormd in een periode met dichtere vegetatie en zijn humusrijker\n\nZware klei onder gras in de Betuwe. \n\nOnderin  is de Betuwse klei verdicht en blauwe kleuren door de aanwezigheid van ijzer en wat organische stof.\n\nZware klei bij Easterein in Friesland. De zware kleigronden in Groningen en Friesland horen tot de zwaarste van Nederland.\n\nWormgangen zijn steeds belangrijk voor de beworteling van diepere lagen. Hier bij Burgwerd in Friesland.\n\nDe grauwe worm A. Caliginosa aan het werk bij Wiuwert in Friesland.\n\nIn oude wormgangen bevindt zich vaak humus en er vormt zich daar dan een minibodem (Baaium Friesland).\n\nDankzij de wormgang kan gras hier diep wortelen (Rasquert, Groningen).\n\nOok hier alleen diepe beworteling op 20 cm diepte dankzij wormgangen (Wirdum, Groningen).\nLandschapOp zware klei is door de moeilijke bewerkbaarheid meestal alleen maar gras te telen. Er wordt beperkt akkerbouw bedreven. Omdat snijmais zo goed in het voederrantsoen past wordt dit ook wel geteeld, maar met sterk wisselend resultaat. De open vlakte van het landbouwgebied wordt hier en daar onderbroken door populieren- of wilgenteelt, oude eendenkooien en natuurgebieden. \n\nZware klei (knipklei) bij Ee in Friesland\n\nGras op zware klei met op de achtergrond de toren van Middelburg op Walcheren.\n\nKomklei bij Culemborg in de Betuwe\n\nKomklei bij Culemborg in de Betuwe\nLandbouw Zware kleigronden vergen veel aandacht. Gaat er iets mis dan is dat niet snel te herstellen. Een goede ontwatering is belangrijk (greppels, drains). Berijden onder natte omstandigheden moet zo veel mogelijk vermeden worden. Verzorg de regenwormen (Vlinderbloemigen in het grasmengsel, koeien in de wei, goede zuurgraad,) en de rest van het bodemleven. Beperk opnieuw inzaaien. \n\nZware klei met een mooie 6 cm dikke zode bij Garrelsweer in Groningen. Daaronder is de grond wat dichter, maar er zijn veel wormgangen waardoor de wortels naar beneden kunnen. Niet scheuren en niet opnieuw inzaaien tenzij dat vanwege een slechte grasmat dringend nodig is. \n\nDit grasland bij Wirdum in Groningen is 6 jaar geleden geploegd en niet goed verzorgd. De zode is dun en daaronder is beworteling niet goed mogelijk.\n\nKnipklei bij Wiuwert in Friesland. Een mooie goed doorwortelde zode op een verdichte ondergrond\n\nProefje met stikstofbemesting op bodem met slechte structuur, 6 jaar na ploegen, bij  Wirdum. De reactie op bemesting is extreem groot. De bodem zelf kan bijna niks. Op de voorgrond geen stikstof (N) bemesting, daarachter 150 kg N per ha en daarachter 300 kg N per ha. \n\nKnipklei bij Wiuwert in Friesland. Een mooie goed doorwortelde zode op een verdichte ondergrond.\n\nDe zode is wel mooi bij deze knipklei bij Wiuwert, maar daaronder weinig bewortelingsmogelijkheden. Dat is gebruikelijk op knipkleigronden.\n\nExtreme verdichting tussen 20 en 30 cm. Knipkleigronden zijn afgezet in een brak rietmoeras en de vele magnesium uit het zeewater maakt de bodem onhandelbaar.\n\nGreppels zijn de basis voor de ontwatering op knipkleigronden. Voor een efficiënt gebruik worden veel knipkleigronden toch geëgaliseerd, geploegd, gedraineerd en opnieuw ingezaaid. \n\nKlaver in het gras lukt meer in deze oude zode. Scheuren en opnieuw inzaaien lijkt de enige o0plossing.\n\nNa scheuren is de bodemstructuur sterk verslechterd en het organische stofgehalte lager geworden. Klaver groeit er nu evenwel prima en regenwormen zijn dol op de klaverwortels.\n\nLinks een niet gescheurde bodem. Rechts een bodem na scheuren. Bij de rechter bodem een dichte structuur, maar volop klavergroei en regenwormen.\n\nDichte structuur na scheuren. Wel klaverwortels met wortelknolletjes.\n\nAls het enigszins kan gras op zware klei niet scheuren. Moet het toch dan rode klaver meezaaien. Deze heeft krachtige wortels die diep de grond in gaan.\n\nEen goede ontwatering is essentieel. Hier een slecht ontwaterde grond.\n\nHet bodemprofiel bij deze slecht ontwaterde grond. Dichte structuur, weinig wortels.\n\nEen goed ontwaterde grond in de Betuwe\n\nDe bodem van de goed ontwaterde grond. Goede structuur, goede beworteling en bodemleven (o.a. regenwormen).\n\nGeploegde komklei in de herfst in de Betuwe\n\nDezelfde plek in het vroege voorjaar na een winter met stevige vorst. Wordt deze bovenlaag goed droog dan kan de grond bewerkt worden en, zoals hier, mais met succes gezaaid worden. Vaak gaat het toch mis."
  },
  {
    "objectID": "goedbodembeheer/nederland-per-bodemtype.html#beekdalen",
    "href": "goedbodembeheer/nederland-per-bodemtype.html#beekdalen",
    "title": "Nederland per bodemtype",
    "section": "Beekdalen",
    "text": "Beekdalen\n\nBelangrijke aandachtspunten\nVoor de zandgronden uit de beekdalen gelden dezelfde aandachtspunten als die voor heideontginningsgronden. Er zijn wel verschillen:\n-Ondergrond moet voor wortels bereikbaar blijven. Beslist niet woelen wanneer de diepere lagen redelijk doorwortelbaar zijn.\n-Bij lemig zand is de grond zeer gevoelig voor verdichten onder natte omstandigheden.\n-Vaak zijn ze ijzerrijk en vastlegging van fosfaat kan optreden.\nOntstaan Bij de bodems van de beekdalen is er altijd een beek of een kleine rivier in de buurt. Het materiaal is dekzand uit de ijstijden of zand dat door de beek zelf is afgezet. Wanneer het zand door de beek is afgezet zijn er vaak ook lemige lagen. Soms is het puur leem (kleihoudend materiaal). Uit de hoger gelegen omgeving is ijzerhoudend water aangevoerd dat in het beekdal met lucht in aanraking kwam en rode roest vormde. \n\nHet Anreeperdiep bij Assen met een beekdal van enkele honderden meters breed.\n\nVanaf een wat hoger gelegen rug met jong dekzand uitzicht op het zeer vlak geleden oude dekzand bij Leusden\nBodemprofiel De opbouw van de bodem van een beekdalgrond is vaal heel eenvoudig. Een humushoudende, vaak humusrijke bovenlaag op een humusarme laag, die meer of minder ijzerhoudend kan zijn, wat te zien is aan de roestvlekken. \n\nZeer ijzerrijke beekdalgrond langs de Overijsselse Vecht. \n\nTuinbouw bij Nieuw Leusen in Overijssel.\n\nBeekdalgrond Oost-Veluwe. De grondwaterstanden wisselen door het jaar heen tussen de bovenste en de diepste roestvlekken. \n\nNoord-Limburg. De ijzerrijke laag onder de bouwvoor is vaak enigszins doorwortelbaar, maar hier niet en volledig verdicht.\nLandschap Het gebied van de beekdalgronden is vlak. Grasland overheerst, maar bij een goede ontwatering is er ook wel tuinbouw, akkerbouw. Zelden fruitteelt. Wanneer in de verte een berken of eiken zichtbaar zijn dan is daar het beekdal geëindigd en is daar meestal het oorspronkelijke heidegebied.  \n\nBeekdal bij Winterswijk\n\nHet Anreeperdiep bij Assen \n\nHet Taarlosche diep bij Assen\n\nDe Gelderse Vallei bij Leusden\nLandbouw De bodems in de beekdalen zijn vaak wat lemig en rijk aan organische stof. De organische stof is vaak wat smerend. Verder kunnen de grondwaterstanden vrij hoog zijn. Grasland is om deze redenen de belangrijkste gebruiksvorm. Bij een goede ontwatering zijn er veel ruimere gebruiksmogelijkheden.  \n\nGelderse Vallei. Door ontwateringsproblemen opnieuw ingezaaid, maar nu gaat het alweer mis door een verdichte laag op 20 cm diepte. Oplossing: onder droge omstandigheden woelen en een diepwortelend gewas inzaaien, bijvoorbeeld een grasmengsel met rode klaver.\n\nOok hier in West-Brabant geen goede voorbereiding van de herinzaai. Perceel was jarenlang huurland en bodemverzorging had geen aandacht.\n\nIJhorst op de grens van Drenthe en Overijssel. Grondwater in het voorjaar op 60 cm. Zo hoort dat."
  },
  {
    "objectID": "goedbodembeheer/nederland-per-bodemtype.html#heideontginningen",
    "href": "goedbodembeheer/nederland-per-bodemtype.html#heideontginningen",
    "title": "Nederland per bodemtype",
    "section": "Heideontginningen",
    "text": "Heideontginningen\n\nBelangrijke aandachtspunten\nGras\n-Zorg voor een goede ontwatering\n-Zorg voor een goede pH-waarde (pH CaCl2 5,2-5,5)\n-Voorkom bodemverdichting (niet te vroeg het land op, bandenspanning, sleepslangen, goede afspraken met loonwerker.\n-Beperk herinzaai van blijvend gras,\nMais\n-Experimenteer met diepwortelende groenbemesters.\n-Bij verdichte grond werkt rijenbemesting. Bij niet verdichte grond remt rijenbemesting de beworteling en daarmee een efficiënte opname van voedingsstoffen.\n-Wissel mais af met gras en probeer ook een sorghum.\n-Kies een vroeg afrijpend maisras.\n-Zaai gras in, in een kniehoog maisgewas.\nOntstaan Tussen 13.000 en 30.000 jaar geleden was het zeer koud en droog en trad op grote schaal verstuiving op en werd fijn zand als een deken met weinig reliëf over een groot deel van Nederland afgezet (oud dekzand). Tussen 10.000 en 13.000 jaar geleden vond langs beken en rivieren opnieuw verstuiving op met meer reliëf (jong dekzand). Op beide afzettingen ontwikkelde zich later een arm bos of natte en droge heide. Die heide is in de vorige eeuw veel omgezet in landbouwgrond.  \n\nHet gele gebied, 20.000 jaar gelden, was voor een deel omgeven door ijs en daardoor koud en droog en verstuiving van zand trad op grote schaal op. \nBodemprofielOp heidevelden of gebieden met heide, eik en berk vormt zich zure humus die uitspoelt en tussen 10 en 50 cm inspoelt. Deze zure humus loogt de bovenlaag uit. Het zand dat geel was verliest het gele ijzerhuidje en wordt wit. Dit heet podzolvorming. Droge en natte heide komen voor. \n\nBodemprofiel onder droge heide. Na duizenden jaren zijn zwarte inspoelingslagen gevormd die de grond verdicht heeft\n\nEen egale bruine inspoelingslaag vormt zich onder natte heide. Deze laag is wat minder verdicht dan de inspoelingslaag onder droge heide\n\nEen bruine inspoelingslaag treffen we aan waar een wat rijker bos groeide.\n\nWortelresten van pijpenstrootje zijn vaak te vinden op gronden waar een natte heidevegetatie was\n\nDe organische stof kan bruin zijn op wat rijkere gronden met bos (links), of zwart op gronden met droge of natte heide (rechts).\nLandschap Op de droge heideontginningen treffen we bijna altijd plaatselijk nog wat berken aan.  \n\nDroge heideontginning in Drenthe\n\nBerken langs de weg in de Achterhoek. Hier was ooit droge heide.\n\nPreiteelt op een ontgonnen droge heide bij Grubbenvorst in Noord-Limburg.  \n\nLandschap van een natte heideontginning in de Gelderse Vallei. OP natte heidevelden stonden geen bomen en treffen we nu ook geen berken meer aan. Het landschap heeft vaak een meer open karakter.\nLandbouw Centraal bij het bodembeheer op de heideontginningsgronden moet staan de voldoende aanvoer van verteerbare organische stof en het in stand houden of verkrijgen van een goede doorworteling van de ondergrond tot 40 à 50 cm diepte. Daarnaast zijn belangrijk een goede ontwatering, zoveel mogelijk bodembedekking. Voor niet kerende grondbewerking (NKG) zijn de mogelijkheden vanwege bodemverdichting beperkt.\n\nTuinbouw in Oost-Brabant. Water op het land door verdichte laag onder de bouwvoor.\n\nMaisteelt in Oost-Brabant. Mais kan hier maar een klein deel van de bovengrond doorwortelen. Ieder jaar mais en alleen drijfmest als bemesting kunnen geen vruchtbare grond onderhouden\n\nAardbeienteelt West-Brabant, Ook hier een verdichte laag onder bouwvoor en onvoldoende afvoer van water.\n\nGemengd bedrijf in de Achterhoek. De verdichte inspoelingslaag wordt door regenwormen losgemaakt. Teelt van grasklaver en vaste rundermest geeft voldoende eten voor de wormen.\n\nDecennialang mais met drijfmest. De overmaat aan stikstof leidt tot een tekort aan koolstof voor het bodemleven. De humus die de zanddeeltjes verbond is afgebroken.\n\nRegenwormgangen en wortels in een verdichte grond\n\nGrasland Overijssel. Een omgekeerde kluit laat zien hoeveel wortels er zijn. Per 400 cm2 moeten er op 20 cm diepte 100 graswortels zijn. In een kluit van 20x20x20 cm moeten 80 regenwormen zitten."
  },
  {
    "objectID": "goedbodembeheer/nederland-per-bodemtype.html#oude-akkers-enkeerdgronden",
    "href": "goedbodembeheer/nederland-per-bodemtype.html#oude-akkers-enkeerdgronden",
    "title": "Nederland per bodemtype",
    "section": "Oude akkers (Enkeerdgronden)",
    "text": "Oude akkers (Enkeerdgronden)\n\nBelangrijke aandachtspunten\nDe aandachtspunten op oude akkers zijn vergelijkbaar met die op de heideontginningsgronden. (zie boven). Belangrijk is om de grote verschillen tussen percelen goed in de gaten te houden. Is de beworteling diep, dan niet woelen. Zijn er voldoende verticale wormgangen tot ca 50 cm dan ook niet woelen. \nOntstaan In het zandgebied van Noord- Midden- en Zuid-Nederland liggen verspreid oude akkers die vaak al meer dan 1000 jaar oud zijn. Door aanvoer van zandhoudend materiaal van de heide, bos of beekdal zijn ze opgehoogd. Gemiddeld zo’n 1 mm per jaar. Ze liggen vaak wat hoger in het landschap. Enerzijds omdat ze op wat hogere plaatsen zijn aangelegd, anderzijds omdat ze zijn opgehoogd.\n\nGebied met oude akkers (enkeerdgronden) in NW-Europa\n\nPlaggensteken bij Dalfsen begin 19e eeuw\nBodemprofiel\nHet bodemprofiel van de oude akkers is zeer uiteenlopend en specifieke richtlijnen voor bodembeheer zijn daarom eigenlijk niet te geven. Twee voorbeelden:\n\nOude akker opgehoogd met grond van de heide met veel zwarte heidehumus. \n\nOude akker opgehoogd met grond uit een lemig beekdal met bruine organische stof.\nLandschap\n\nOude akker in Overijssel aan de rand van een beekdal. Duidelijk is te zien dat de akker aanzienlijk hoger ligt dan de omgeving. \nLandbouw\nOude akkers met zwarte humus kunnen een sterk verdichte laag onder de bouwvoor hebben en zijn dan vergelijkbaar met heideontginningsgronden. Is de organische stof afkomstig uit een bos of beekdal dan is de humus bruiner en veel makkelijker te bewerken. Komt er via het beekdal ook nog wat leem bij dan kunnen het zeer mooie diep doorwortelbare gronden zijn.De oude akkers met zwarte humus neigen sterk tot verdichting en woelen tot bijvoorbeeld 60 cm diepte kan periodiek nodig zijn. Vooral op deze gronden is aanvoer van een wat rijkere organische van belang. Dir kan van gewassen komen, bijvoorbeeld van gras/klaver. Verder van groenbemesters. Inzaai van wat rijkere groenbemestermengsels onder of na mais is van belang. Indien verkrojgbaar is stalmest van veel waarde op deze gronden."
  },
  {
    "objectID": "goedbodembeheer/nederland-per-bodemtype.html#veengronden",
    "href": "goedbodembeheer/nederland-per-bodemtype.html#veengronden",
    "title": "Nederland per bodemtype",
    "section": "Veengronden",
    "text": "Veengronden\n\nBelangrijke aandachtspunten\n-Streven naar goede bodemkwaliteit en beperking van verdwijnen van het veen zijn tegenstrijdige doelen. Met de mate van ontwatering is te sturen richting het een of het ander.\n-Verteerbare vaste mest is de sleutel voor bodemkwaliteit. Dat blijkt uit eeuwenlange ervaring. Zoek een mestsoort die eigenschappen heeft vergelijkbaar met de vroegere toemaak (mengsel van mest, slootbagger en stadsafval).\n-Kies bij beweiden percelen die dat kunnen verdragen\n-Kies voor juist tijdstip berijden met lage bandenspanning.\n-Overweeg onderwaterdrains.\nOntstaan\nVeengronden zijn er al heel lang in Nederland. Zo’n 6000 jaar geleden begon de veenvorming in verschillende delen van Nederland. Veel veen is door de oprukkende zee weer weggeslagen, door klei bedekt of afgegraven. Er zijn meerdere soorten veen: veenmosveen, zeggeveen, elzenbroekbosveen en rietveen.\n\nVeenmosveen. Het water werd alleen via de regen aangevoerd.\n\nBosveen. Rivier- of zeewater stroomde periodiek het veen in en zette wat klei af.\n\nZeggeveen. Ook wat rijker grondwater, naast regenwater bepaalde de vegetatie. \n\nDe verspreiding van de verschillende veensoorten in Nederland. Veenmosveen overheerste, maar dit veen is ook het meeste weer verdwenen.\n\nIn het bruine gedeelte is nu nog veen. Oorspronkelijk waren grote delen van West- en Oost-Nederland met veen bedekt.\nBodemprofiel Globaal zijn bij veengronden drie lagen te onderscheiden. Bovenin kan lucht in het veen komen en breekt het bodemleven het veen af en zijn plantenresten niet meer te herkennen. Meer naar beneden is er na de vorming weinig verandert en zijn afzonderlijke plantenresten nog goed herkenbaar. Dan is er een meer of minder dikke overgangslaag. Hierin kunnen planten vaak wel wortelen.\n\nLinks, onderin, slap veen met zichtbare plantenresten.\nMidden, plantenresten deels verteerd en wat steviger materiaal\nRechts, geen plantenresten meer zichtbaar en stevig materiaal \n\nBosveen met plantenresten nog duidelijk zichtbaar op 80 tot 90 cm diepte bij Stolwijk in Zuid-Holland.\n\nDeels verteerd veen op 80-90 cm. Een enkele graswortel kan hier al in groeien. Zegveld, Zuid-Holland\n\nVeen met volop plantenresten op 75-85 cm diepte. Kwadijk, Noord-Holland.\n\nKuil in een veengrond bij Purmerend, Noord-Holland. Bovenin goed verteerd veen met wat zand dat is toegevoegd om de draagkracht te verbeteren. Daaronder zwart, deels verteerd veen. Hieronder bruin veen, waar nog nooit lucht bij is gekomen. Helemaal onderin zeeklei.\n\nBosveenprofiel met houtresten\n\nEen eigenaardig verschijnsel dat veel voorkomt. Bij regen wordt de onderlaag niet nat, alleen de bovenlaag. Stimulering van het bodemleven kan ook de onderlaag weer bij de bodemprocessen \n\nVeen onderin het profiel kan zeer slap zijn en is makkelijk door de vingers te knijpen. Ongerijpt heet dat.\nLandschap Grasland is het belangrijkste bodemgebruik en dat geeft een zeer open landschap. Die openheid wordt extra versterkt doordat er geen afrastering langs de sloten aanwezig is. Bij bosveen staan er nog wel eens elzen langs de sloten. Hier en daar zijn er natuurgebieden of resten van afgegraven veen en wordt de openheid wat gebroken. \n\nPurmerend, Noord-Holland.\n\nVinkeveen, Zuid-Holland\n\nZegveld, Zuid-Holland\n\nWestbroek, Utrecht\nLandbouw Voor een goede bodemkwaliteit is een goede ontwatering belangrijk, maar dan verdwijnt het veen. Onderwaterdrainage is in ontwikkeling. In de zomer water aanvoeren via de drains kan de mineralisatie van het veen beperken. Alleen met kunstmest bemesten verlaagt de bodemkwaliteit. Eeuwenlange ervaring wijst op het belang van vaste organische mest en compost. Andere maatregelen voor een goede bodemkwaliteit zijn een te lage pH voorkomen, regenwormen stimuleren, diepwortelende grassoorten gebruiken, koeien in de wei, geen zware stikstofbemesting en vooral berijden op het juiste tijdstip\n\nEen mooie goed doorwortelbare bovengrond\n\nNa 8 cm diepte sterk verdichte grond\n\nToemaak een mengsel van stalmest, slootbagger en compost uit de stad. Dit onder de huidige omstandigheden zo veel mogelijk benaderen is een mooi doel bij de mestkeuze.\n\nScherven en resten van stenen pijpjes. Hier is stadsafval gebruikt.  \n\nMaisteelt op veen langs de A12 bij Nieuwerbrug. Zo verniel je de bodemstrctuur\n\nJan Duindam (Delfgauw) maakt mestcompost van stalmest en slootbagger\n\nOnderwaterdrainage met een hoog slootpeil in Zuid-Holland"
  },
  {
    "objectID": "goedbodembeheer/nederland-per-bodemtype.html#rivierklei",
    "href": "goedbodembeheer/nederland-per-bodemtype.html#rivierklei",
    "title": "Nederland per bodemtype",
    "section": "Rivierklei",
    "text": "Rivierklei\n\nBelangrijke aandachtspunten\n-Wortels moeten tot ca 40 cm diepte kunnen groeien. Let hierop bij aanplant van fruit.\n-Zorg voor goede ontwatering en goede zuurgraad.\n-Stimuleer regenwormen: Klavers in grasstrook, dierlijke mest.\n-Zaai mengsel in grasstrook ook met diepwortelende gewassen.\nOntstaan Bij rivierklei hebben we te maken met hoger gelegen stroomruggen en lager gelegen kommen.De kommen zijn zware kalkloze kleigronden en worden bij -Kalkloze klei- behandelt, De stroomruggen zijn meestal minder zwaar en vaak kalkhoudend. Ze komen voor in Gelderland en Utrecht. Rond 1200 na Chr. zijn de rivieren bedijkt en de afzettingen die nu aan de oppervlakte liggen zijn meest ouder dan 1200, maar jonger dan 2000 jaar.Naar beneden worden de gronden zandiger. De gronden zijn bruin door het vele ijzer. \n\nZo moet de oever van de Rijn er in het verleden ongeveer uitgezien hebben. Wilgen overheersen. (Oude rijnarm bij Rijswijk, Gld). Doordat er direct bij de rivier een zwaar bos stond kon klei dicht bij de rivier in rustig water bezinken. \nBodemprofielSommige gronden waren al in de Romeinse tijd voor landbouw in gebruik. Daarna door natte omstandigheden tijdelijk verlaten, maar na ca. 1200 weer in gebruik voor akkerbouw, gras of fruitteelt. Door de lange cultuur zijn zeer mooie diep gehomogeniseerde gronden ontstaan.\n\nGangen van regenwormen, De wormen zoeken ’s nachts eten aan de oppervlakte.\n\nProfiel bij Tiel. Humusrijk, diep doorwortelbaar, een van de mooiste bodems ter wereld.\n\nWat lager gelegen grond bij Ingen in de Betuwe. Tot ruim 30 cm diepte goed doorwortelbaar en humushoudend. Daaronder kalkloos en verdicht.\nLandschap\n\nFruitteelt was en is een belangrijk gebruikstype. Hier bij Zoelen.\n\nKerk-Avezaath\n\nHoogstamboomgaard ten zuidoosten van de stad Utrecht (Rijnauwen).\n\nWeg bij Hemmen\nLandbouw  De wat hogere gronden in het rivierkleigebied, vooral als ze kalkhoudend zijn, kennen geen eenzijdigheden waar direct aan gewerkt moet worden. Het gaat in de eerste plaats om goed bodembeheer: voldoende aanvoer van organische stof, goede verhouding stikstofrijke en koolstofrijke organische stofbronnen, bodemverdichting voorkomen, enz. In het volgende enkele voorbeelden.\n\nRegenwormen en compost maken een verdichte kluit bij Randwijk \n\nErichem. Rode klaver laat zien hoe een verdichte grond langs de kluiten toch beworteld kan worden. Bij inzaai van gras rode klaver meezaaien. Rassen die begrazing en maaien kunnen overleven komen langzamerhand beschikbaar.\n\nVeel gronden danken hun goede kwaliteit aan eeuwenlange fruitteelt. Stikstof via mest en klaver in het gras en koolstof via blad, takken, fruit en gras zijn de ideale voorwaarden voor een vruchtbare bodem."
  },
  {
    "objectID": "goedbodembeheer/nederland-per-bodemtype.html#duin--en-zeezand",
    "href": "goedbodembeheer/nederland-per-bodemtype.html#duin--en-zeezand",
    "title": "Nederland per bodemtype",
    "section": "Duin- en zeezand",
    "text": "Duin- en zeezand\n\nBelangrijke aandachtspunten\n-Streef naar een organische stofgehalte van 1,2% of wat hoger.\n-GFT-compost is beter dan groencompost. Stalmest nog weer beter.\n-De beworteling moet tot ca 40 cm kunnen plaatsvinden.\nOntstaanDe jonge duinen bij de zee zijn vanaf 1100 na Chr. ontstaan. Daarachter liggen oudere afzettingen. Dit zijn oude strandwallen die vanaf 7000 voor Chr. zijn ontstaan als afzetting van de zee. Ze zijn deels verstoven. In het noorden van Noord-Holland ligt een grotere oppervlakte zeezanden. De duinen boven Bergen zijn kalkloos, evenals een deel van de zeezanden. \n\nUitzicht bij Callantsoog in de kop van Noord-Holland. Blik op zeezandafzettingen vanuit de kalkloze jonge duinen.\nBodemprofielDe duinen en zeezandgronden zijn jong, maar er verandert niet zoveel als ze kalkrijk zijn. Bij de oudere binnenduinen is de kalk deels weg en vormt zich humus en kan een zwaar bos zich ontwikkelen. Wanneer alle kalk weg is wordt de grond zuur, verdwijnt het bodemleven en verdicht de grond.\n\nKalkrijke grond in Voorne’s duin. Bovenin al wat organische stof, maar humusopbouw staat hier aan het begin.\n\nZeezandgrond bij Callantsoog. Sterk verdichte bodem.\nLandschapDe duinen zijn zeer divers, maar de zandgronden daarachter zijn intensief in gebruik. Grasland en bollenteelt zijn belangrijke gebruiksvormen.\n\nHet gebied van de zeezanden in de kop van Noord-Holland.\n\nBollenteelt bij Petten in Noord-Holland\n\nKasteel Brederode bij Santpoort onder Haarlem\n\nBollenteelt bij Hillegom\nLandbouwTen dele liggen de duin- en zeezandgronden onder gras. De aanvoer van organische stof is dan ruim. Bij bollenteelt vergt de bodem constant aandacht. Aanvoer organische stof, ontwatering, groenbemesters, bodembewerking en zorgvuldig berijden zijn belangrijk.  \n\nAanvoer organische stof via groencompost\n\nAanvoer organische stof via zelf  gemaakte compost\n\nAanvoer organische stof via GFT-compost\n\nDe bodemstructuur op de oude bollengronden in Zuid-Holland is vaak beter dan die op de nieuwe bollengronden in het noorden van Noord-Holland. Gebruik van stalmest in het verleden is een belangrijke oorzaak\n\nVerlaag de bandendruk om de bodemstructuur te sparen\n\nTeelt van gele mosterd voor tulp bij Callantsoog."
  },
  {
    "objectID": "goedbodembeheer/maatregelen-akkerbouw.html",
    "href": "goedbodembeheer/maatregelen-akkerbouw.html",
    "title": "Maatregelen akkerbouw",
    "section": "",
    "text": "Maatregelen akkerbouw\n\n### maatregelenakkerbouw\nMaatregelen in het kort in alfabetische volgorde.\nDit overzicht komt uit de publicatie ‘Van bodembeoordeling naar acties’ van Coen ter Berg.\nDe volledige publicatie is te downloaden via www.cosunleden.nl / Unitip / Handleiding bodemconditie\nDe volgende onderwerpen worden behandeld:\n-Bekalken\n-Bodemleven stimuleren\n-Bouwplan intensief\n-Drainage\n-Egalisatie\n-Groenbemesters\n-Groenbemesters onder dekvrucht\n-Grondbewerking\n-Grondbewerking kerend\n-Infiltratie\n-Mechanisatie\n-Onderwerken groenbemesters\n-Ontwatering\n-Organische stof\n-Organische bemesting\n-Rijpaden\n-Vruchtopvolging\n-Woelen\n-Wortelduizendpoot\n﻿﻿\nW﻿at zie je\n﻿﻿\nW﻿aar op letten\n﻿﻿\nHoe uitvoeren\n﻿﻿\n\n\nBEKALKEN\n-pH-KCl of pH-CaCl2  lager dan 6,5\n-Slechte vertering van gewasresten en organische bemesting\n-Matige structuur op klei en lössgronden\n-Laag poriënvolume\n-Weinig wormenactiviteitNieuwe alinea\n-Bodemanalyse: pH en CEC bezetting van Ca\n-Vertering organisch materiaal\n-Poriënvolume\n-Wormenactiviteit\n-StructuurNieuwe alinea\n-Bij een lage pH is een reparatie bekalking nodig. Streeftraject van akker/tuinbouw op klei ligt tussen 6 en 7\n-Bij pH voldoende en Ca gehalte laag, regelmatig bekalken met een kleine gift in het najaar- Gips of landbouwkalk?\n-Gips CaSo4: verhoogd de pH niet en is vooral geschikt voor structuurverbetrering op klei- en lössgronden Beoordeel eerst de bodemconditie!\n-Kalk CaCo3: is pH verhogend, verbetert de structuur en stimuleert het bodemleven\n-Gebruik kalk regelmatig en met mate\n-Reparatie bekalking om de pH te verhogen: Verhoog de pH geleidelijk met jaarlijks een kleine gift (300-500kg/ha)\n-Onderhouds bekalking om de bodemprocessen te verbeteren: kom regelmatig met een jaarlijkse kleine gift (200-300kg\n\n\nBODEMLEVEN STIMULEREN\n-Laag poriënvolume\n-Slechte vertering van gewasresten en organische bemesting\n-Weinig wormenactiviteit\n-Verslempte bovengrond\n-Matige structuur &gt; 30% scherpblokkig\n-Bouwplan en vruchtopvolging- Aandeel groenbemesters, rust- en diepwortelende gewassen\n-Organische bemesting en verdeling in vruchtopvolging\n-Activiteit van bodemleven (poriën en agregaatvorming)\n-Meer (vlinderbloemige) groenbemesters telen\n-Meer rustgewassen telen en stro onderwerken\n-Goede verdeling organische bemesting in bouwvoor\n-Verbeter C:N bij de organische bemesting en org. stof aanvoer\n-Ploegen zonder voorschaar\n-Ondieper ploegen of spitten\n-pH naar streefwaarde\n-Regelmatig bekalken met kleine gift\n-Bemesten met vaste stalmest\n-Structuur verbeteren\n-Waterhuishouding verbeteren\n\n\nBOUWPLAN INTENSIEF\n-Afname bodemstructuur-\n-Weinig stabiele aggregaten op lichte zavel -\nen zandgronden-\n-Afname bodemleven-\n-Toename bodemgebonden ziekten\n-Afname productie en productkwaliteit\n-Aandeel rustgewasen\n-Aandeel laatrooiende gewassen\n-Plantgezondheid\n-Productkwaliteit\n-Aandeel rustgewassen verhogen: b.v. 1 op 3 pootgoed met 2 jaar tarwe + stro en groenbemesters\n-Aandeel vroegrooiende gewassen verhogen t.b.v. meer groenbemesters: w.gerst, tulp, plantui etc.\n-Input organische meststoffen verhogen (benut fosfaatruimte voor org. bemesting)\n-Bodemleven stimuleren\n\n\nDRAINAGE\n-Grondwaterpeil regelmatig boven 60 cm onder maaiveld\n-Plasvorming die niet binnen 24 uur weg is\n-Lage draagkracht\n-Roestvorming in wortelzone\n-Wortelsterfte en wortelrot\n-Afname bodemleven door regelmatige waterverzadiging\n-Plaats peilbuizen om grondwaterstand te volgen\n-Worden de eindbuizen ieder jaar schoon gemaakt\n-Leeftijd en functie bestaande drainage- Bepaal of drainage beter is dan oppervlakkige waterafvoer\n-Bij homogene klei- lössprofielen met doorgaande beworteling en poriën tot dieper dan 60 cm kan sleufloos gedraineerd worden\n-Bij gelaagde profielopbouw waarin wortelgroei geremd wordt en slecht doorlatende lagen aanwezig zijn kan beter met kettingmachine gewerkt worden\n-Bij profielen met een slecht doorlatende zone met een dikte van meer dan 30 cm is het gebruik van drainagezand in de sleuf aan te bevelen\n-Laagten kunnen apart en intensiever gedraineerd worden door dwars op de bestaande drains, extra sleuven met drainage zand aan te leggen\n-Drainafstand gemiddeld 6 meter. Bij goed ontwaterende profielen kan ruimer gedraineerd worden\n-Omhulling: gemiddeld pp700\n\n\nEGALISATIE\n-Ongelijke ligging\n-Ingesloten laagten waardoor plasvorming\n-Hoog opgeploegde kanten\n-Bepaal de noodzaak voor bolle of vlakke ligging\n-Breng de hoogteverschillen van het perceel in kaart: GPS (ahn)\n-Bepaal hoeveel en waar het meeste geschoven moet worden\n-Bepaal de dikte van de humusrijke en vruchtbare laag\n-Bepaal de kwaliteit van de ondergrond\n-Voer de egalisatie onder droge omstandigheden uit\n-Ploeg of spit alleen de humusrijke laag\n-Vermijd menging met humusarme grond, veen en onrijpe klei met de humusrijke toplaag\n-Streef naar een minimale humusrijke toplaag van 25 cm\n-Bij veel grondverzet en te dunne humusrijke bovengrond: Zet dan eerst de humusrijke toplaag opzij, egaliseer de ondergrond en breng de humusrijke toplaag weer terug\n-Woel na het egaliseren tot 40 cm diepte om de verdichting door het egaliseren op te heffen- Bemest of bekalk na het egaliseren\n-Zaai direct na het woelen een diepwortelende groenbemester of tarwe in\n\n\nGROENBEMESTERS\n-Vastleggen voedingsstoffen\n-Vermindering uitspoeling\n-Opbouw organische stof\n-Voeding bodemleven\n-Bodembedekking\n-Structuurbehoud en verbetering\n-Diversiteit plantenfamilies in bouwplan\n-Onkruidonderdrukking\n-Bemesting\n-Zaaitijdstip\n-Bodembewerking\n-C:N\n-Wortelintensiteit en diepte\n-Stikstof binding\n-Aaltjes besmetting\n-Plantfamilie\n-Vorstgevoeligheid\n-Het resultaat hangt af van tijdstip van zaaien, de lengte van de groeiperiode\n-Een dag groei in augustus is een week groei in september\n-Vroeg zaaitijdstip: voor half augustus: alle groenbemesters\n-Laat zaaitijdstip: na half augustus: haver, tarwe, rogge, gras, wikken, bladrammenas en mosterd\n-Zeer late zaai: na half sept: rogge, gras, haver\n-Hoe hoger de bemesting hoe groter het gewas bovengronds en hoe kleiner het wortelstelsel\n-Bemest groenbemesters weinig of niet\n-Ploeg de groenbemester onder zonder voorschaar\n-Verdeel de groenbemester bij het onderwerken in de laag van 0 tot 20 cm\n-Organische stof opbouw en sterke doorworteling: grassen, granen, luzerne, rode klaver\n-Vanggewas en snelle ontwikkeling: kruisbloemigen, facelia, haver\n-Stikstofbinding en bodemleven stimuleren: vlinderbloemigen\n-Mengsels kunnen de diversiteit aan plantenfamilies verhogen. De bemestingstoestand bepaald welke soort in het mengsel zich het sterkst ontwikkeld\n-Haver en wikken: de wikken binden stikstof en bevordert de groei van haver en daarmee de koolstofopbouw\n\nAaltjesbestrijding: afrikaantjes en raketblad\nGROENBEMESTERS ONDER DEKVRUCHT\nVerlenging groeiperiode\n\nBespaard grondbewerking\nBepaal lengte en groeiverwachting dekvrucht\n-Voer eerst de onkruidbestrijding in de dekvrucht voldoende uit\n-Zaai 14 dagen voor de dekvrucht sluit\n-Rol het gezaaide aan bij droogte\n-Kies geen breedbladige en sterk bodembedekkende dekvrucht of ras\n-Bemest de dekvrucht niet te zwaar\n\n\nGRONDBEWERKING\n-Cultivator\n-Schijveneg\n-Bouwvoorlichter\n-Woeler\n-Timing\n-Vlakligging\n-Inzet groenbemesters\n-Bewerkingsdiepte\n-Onkruidontwikkeling en bestrijding\n-NKG houdt meer vocht vast: alleen werken onder voldoende droge omstandigheden\n-Bodemleven neemt een deel van het werk over: bewerk de bodem alleen waar nodig\n-Keuze groenbemesters op bodembedekking en vorstgevoeligheid\n-Onkruidbeheersing en hergroei groenbemesters\n-Combineer NKG met rijpadensysteem\n\n\nGRONDBEWERKING KEREND\n-Ploegen\n-Ekoploegen\n-Spitten\n-Ploegdiepte\n-Gebruik en afstelling voorschaar\n-Onderwerken gewasresten en groenbemesters\n-Voorkom ploegzool: rij bovenover of onder droge omstandigheden\n-Werk groenbemesters niet in 1 laag in de ondergrond: gebruik geen voorschaar\n-Verdeel organisch materiaal door de bouwvoor: spitten of voorbewerken met schijveneg\n-Ploeg, spit geen humusarme ondergrond naar boven\n-Houdt een vaste ploegdiepte aan\n-Ploeg niet dieper dan 25 cm en bij voorkeur rond 20 cm\n-Ploeg, spit zware kleigronden direct na de oogst﻿\n\n\nINFILTRATIE\n-Slootpeil hoog zetten tijdens droge periode\n-Kwaliteit water\n-Hoogte grondwater in het perceel\n-Bewortelingsdiepte gewas\n-Slempgevoeligheid in profiel\n-Gebruik geen stilstaand water met veel algen groei\n-Bij slempgevoelige profielen niet langdurig onder water zetten\n-Zorg dat het grondwater niet hoger komt dan 60 cm onder maaiveld\n-Zorg voor een snelle en tijdige waterafvoer bij weersomslag\n-Bewerk de bodem of oogst pas wanneer het vochtgehalte voldoende is afgenomen in de laag 0-50 cm﻿\n\n\nMECHANISATIE\n-Spoorvorming\nStructuurbederf\n-Keuze machinepark\n-Bandenkeuze en bandenspanning\n-Breng eigen mechanisatie en bandendruk in kaart\n-Ontwatering\n-Voorkom structuurbederf door goede ontwatering\n-Timing: werk onder droge bodemomstandigheden\n-Streefwaarde bandenspanning: Voorjaar 0,4 bar. Najaar 0,8 bar\n-Investeringsplanning: betere banden onder huidige mechanisatie\n﻿- Keuze loonwerker\n\n\nONDERWERKEN GROENBEMESTERS\n-Verkrijgen van schoon, zaaiklaar land﻿\n-Opname en vertering door het bodemleven\n-Menging door de bouwvoor\n-Diepte onderwerken\n-Verdeel de groenbemester homogeen door de laag 0 tot 20 cm\n-Voorkom ophoping van organisch materiaal in de ondergrond\n-Ploegen zonder voorschaar\n-Voorbewerking met een schijveneg en direct daarna ploegen\n-Ondiep &lt; 20 cm ploegen kan met voorschaar\n-Spitten\n-Bij NKG kies voor groenbemesters die makkelijk afvriezen of weinig hergroei hebben\n-Vorstgevoelige groenbemesters: facelia, mosterd, afrikaantjes, boekweit en raketblad- Groenbemesters met weinig hergroei: facelia, mosterd, rogge﻿\n\n\nONTWATERING\n-Plasvorming die langer blijft staan dan 24 uur\n-Roestvorming in de wortelzone\n-Water blijft staan op ondergrond (verdichte laag)\n-Verdichte laag\n-Zomer en winterpeil\n-Waterbergend vermogen: poriënvolume\n-Ontwaterend vermogen in het profiel\n(poriën, wortelgangen, storende zand en veenlagen)\n-Vlak, bol ligging of ingesloten laagten\n-Plaats peilbuizen om grondwaterpeil te volgen﻿﻿\n-Egalisatie\n-Onderhoud drainage\nAanleg nieuwe drainage\n-Opheffen storende laag\n\n\nORGANISCHE STOF\n-Lage gehalten\n-Matige tot slechte structuur\n-Weinig activiteit van het bodemleven\n-Laag poriënvolume\n-pH, O.S.% en C:N\n-Bodemleven activiteit\n-Bodemstructuur\n-Beworteling\n-Waterhuishouding\n-Organische stof balans\n-Meer groenbemesters\n-Meer granen en grassen in vruchtopvolging\n-Minder intensieve bodembewerking\n-Minder diep ploegen of spitten\n-Bekalk bij te lage pH en/of te weinig activiteit van het bodemleven\n-Bekalk regelmatig met kleine giften (200-300 kg) in de herfst\n-Verbeter de ontwatering\n-Verbeter de structuur\n-Stimuleer het bodemleven met regelmatige aanvoer van vaste stalmest\n-Verhoog het organische stof gehalte met compost\n-Bevorder de wortelontwikkeling door goede ontsluiting naar de ondergrond (structuur en waterhuishouding)﻿\n\n\nORGANISCHE BEMESTING\n-Vaste stalmest﻿\n-Drijfmest﻿\n-Compost﻿\n-Groenbemesting\n-Beoordeel kwaliteit als meststof \n(mineralengehalten)\n-Beoordeel kwaliteit bodemverbetering\n(org. stof, stimulering bodemleven, C:N)\n-Beoordeel kwaliteit op vervuiling\n-Rijpheid van stalmest en compost\n-Beoordeel groenbemesters op familie, bijdrage wortels en bodemleven\n-Gebruik drijfmest hoofdzakelijk als minerale plantenvoeding (voorjaar)\n-Drijfmest kan via de ontwikkeling van een groenbemester bodemvoedend worden\n-Vaste stalmest soorten bevorderen vooral wormen, ander bodemleven en bodemstructuur\n-Compost bevordert hoofdzakelijk het org. stof gehalte, bodemstructuur en microbieel bodemleven- Gebruik goed gerijpte compostsoorten\n-Vermijd vervuilde en te heet geworden compostsoorten\n-Zet groenbemesters doelgericht in\n\n\nRIJPADEN\n-Om onbereden teelbedden te realiseren\n-Eerder bewerken en zaaien in het voorjaar\n-Toepassen in combinatie met NKG, spitten, ondiep ploegen\n-Ontstaan van sterk verdichte sporen﻿\n-Afstemming van alle werkzaamheden op GPS\n -Oogst is nog niet goed ontwikkeld op rijpaden\n-Dwars op de bedden ploegen om sporen op te heffen\n\n\nVRUCHTOPVOLGING\n-Afname productie door te nauwe rotatie\n-Afname bodemstructuur door groot aandeel laatrooiende gewassen\n-Afname bodemstructuur door te intensieve bewerking (rugopbouw en zeefkettingen)\n-Te weinig bodemleven activiteit\n-Te weinig aanvoer van organische stof en voeding bodemleven\n-Afname plantgezondheid en productkwaliteit﻿\n-Beoordeel opbouw en afname bodem conditie in de tijd\n-% rustgewassen\n-% diepwortelende gewassen\n-% bodemvoedende gewassen\n-Afwisseling en frequentie plantfamilies\n-Afwisseling maai en rooigewassen\n-Opbouw organische stof\n-Vormt basis van de bodemconditie\n-Voldoende rustgewassen\n-Voldoende diep wortelende gewassen\n-Voldoende aanvoer gewasresten (organische stof opbouw)\n-Afstemming frequentie plantfamilies\n-Bodemleven voeding (vlinderbloemigen en makkelijk afbreekbare organische stof)\n\n\nWOELEN\n-Ploegzool\n-Storende laag\n-Bepaal het poriënvolume in de storende laag\n-Bepaal de mate van verstoring op beworteling en waterhuishouding\n-Bepaal noodzaak van woelen\n﻿\n-Hoe dieper in de bodem hoe meer het herstellend vermogen afneemt\n-Wanneer er voldoende poriën zijn in de verdichte laag, woel dan niet\n-Alleen woelen wanneer er een duidelijke verstoring van de waterhuishouding of beworteling is\n-Woel alleen de laag die nodig is\n-Woel niet wanneer er geen gewas staat\n-Woel onder droge omstandigheden op de woeldiepte\n-Woel bij voorkeur in een grasgroenbemester die al flink ontwikkeld is (circa 15 cm hoogte)﻿\n\n\nWORTELDUIZENDPOOT\nWortels van fijnzadige gewassen worden opgegeten (ui, suikerbiet, biet en peen)\nDe tekst over de wortelduizendpoot is ontleent aan C. den Herder en L. Janmaat in Ekoland: Wortelduizendpoot,  december 2021\n-Zijn er scheuren (bij zware klei) of poriën en gangen die naar diepere lagen gaan.\n-is er veel grof organisch materiaal bijvoorbeeld uit vaste mest.\n–Wordt er niet kerende grondbewerking toegepast. Deze kan meer hinder geven\n-Verdeel het organische materiaal goed door de bouwvoor\n-Teel geen ui na gras-klaver\n-Zaai groenbemesters wat later\n-Werk groenbemesters tijdig in\n-Zaai ondiep zodat planten snel aan de groei gaan\n-Streef naar een wat vaster zaaibed met minder gangen door rollen voor of na zaai\n-Waarschijnlijk helpt een periode met braak aan het eind van de teelt in het vorige jaar\n-Stop met niet kerende grondbewerking wanneer de plaag aanhoudt\n-Ploeg organisch materiaal voldoende diep onder in de herfst\n-Geef geen mest voor het inzaaien"
  },
  {
    "objectID": "goedbodembeheer/per-gewas.html",
    "href": "goedbodembeheer/per-gewas.html",
    "title": "Gewassen A tot P",
    "section": "",
    "text": "Telen richting kwaliteit per gewas of product nader bekeken.\nGewassen A tot P"
  },
  {
    "objectID": "goedbodembeheer/per-gewas.html#appel",
    "href": "goedbodembeheer/per-gewas.html#appel",
    "title": "Gewassen A tot P",
    "section": "Appel",
    "text": "Appel\n\nAppel, licht en schaduw\nVeel onderzoek is in het verleden gedaan naar de invloed van licht en schaduw op de kwaliteit. Op zich is de hoeveelheid licht in de praktijk beperkt te beïnvloeden. De resultaten van de proeven vertonen wel veel gelijkenis met proeven waarbij met verschillende hoeveelheden stikstof wordt bemest.\n\nZon:\nLinks\nrode kleur, hoog droge stofgehalte veel suiker, de beste smaak\nHalfschaduw:\nMidden\nEigenschappen veelal tussen zon en schaduw in\nSchaduw:\nRechts\ngeel-groene kleur, lager droge stof- en suikergehalte, minder goede smaak"
  },
  {
    "objectID": "goedbodembeheer/per-gewas.html#aardappel",
    "href": "goedbodembeheer/per-gewas.html#aardappel",
    "title": "Gewassen A tot P",
    "section": "Aardappel",
    "text": "Aardappel\n\nAfgebeeld zijn twee ontwikkelingsreeksen van aardappels (ras Santé). Deze aardappels zijn gegroeid op het biologische en het gangbare bedrijf van de OBS te Nagele.\nDe biologische aardappels zijn gepoot op 24/4 en het loof is op 18/8 gedood middels branden. De gangbare groeiden tussen 24/4 en 7/9. Het biologische gewas had een geringere loofmassa en lichtere kleur dan het gangbare. Het gangbare gewas had een zeer zware loofontwikkeling met veel legering, afsterving en nieuwvorming van blad.\n De verschillen tussen beide gewassen zijn groot wat betreft bemesting en opbrengst. Het gangbare gewas kent tot aan de oogst een uitbundige groei. De verwachting zou zijn dat de biologische aardappels meer rijpingskenmerken zouden hebben dan de gangbare. Dat is niet het geval. Het hogere suikergehalte duidt op een nog niet voltooide omzetting van suikers in zetmeel. Veel andere eigenschappen zijn overeenkomstig. De sterke phytophtora aantasting en het daardoor niet goed kunnen afrijpen zal de oorzaak zijn van de gevonden geringe verschil in eigenschappen.\n(NRLO, 1992. tekeningen Gerda Peters)"
  },
  {
    "objectID": "goedbodembeheer/per-gewas.html#knolselderij",
    "href": "goedbodembeheer/per-gewas.html#knolselderij",
    "title": "Gewassen A tot P",
    "section": "Knolselderij",
    "text": "Knolselderij\n\nProef met verschillende bemestingen\nBij een proefveld op zandgrond in Driebergen bleek de bemesting heel belangrijk voor de kwaliteit van knolselderij te zijn. Bij bemesting met stalmest start de groei vrij traag, waarschijnlijk door traag vrijkomen van stikstof. Drijfmest bevat veel stikstof die snel omgezet kan worden in nitraat en laat juist een sterke begingroei zien, gevolgd door een zware aantasting door de bladvekkenziekte. Hierdoor kan de afrijping niet goed verlopen.\nToch kan het zijn dat stikstof niet alles verklaart. Al heel lang is bekend dat stalmest positieve eigenschappen heeft die niet te verklaren zijn op grond van voedingsstoffen, vochthoudend vermogen, bodemleven enzovoort.\nProef op zandgrond in Driebergen\n\n\nBoven stalmest, onder drijfmest. Bij drijfmest een uitbundige groei. Daarna een zeer sterke aantasting door bladvlekkenziekte.\n\n\nVergelijking twee bedrijven\nProef in Noord-Friesland (bedrijf de Plaats) en de Betuwe (bedrijf de Terp).Ras Monarch \n\n\n\n\n  N. Friesland   \n      Betuwe\n\n\n\n\nKnolgewicht   kg \n   1,3 \n  1,2%\n\n\ndroge stof\n   9,4 \n  8,8\n\n\nNitraatgehalte (mg/kg) \n 363 \n  26\n\n\nSuikergehalte (Brix) \n     5,7 \n5,5\n\n\nDroge stofverlies \n \n\n\n\nzelfontbindingstest (%)   \n            \n\n\n\nBodemorganische stof (%) \n   5,4 \n3,8\n\n\nStikstof in profiel  na oogst (kgN/ha) \n99 \n 47\n\n\n\nDoor een snelle mineralisatie van stikstof op de kalkrijke diep doorwortelbare Friese grond kwam er veel stikstof vrij. Hierdoor is het nitraatgehalte hoog en was er na de oogst ook nog veel stikstof in het bodemprofiel aanwezig. In de Betuwe werd geteeld op een bodem die weinig stikstof leverde (zeer laag nitraatgehalte knolselderij en veel minder stikstof na de oogst in de bodem). Waarom is dan het suikergehalte niet hoger? De reden is waarschijnlijk de sterkere aantasting door de bladvlekkenziekte. Deze ziekte hangt niet alleen samen met de stikstofvoorziening (zie voorgaande proefveld Driebergen), maar ook met vruchtopvolging en openheid landschap.(Bron,Lammerts van Bueren e.a., 1990)\n\nIn Noord-Friesland de meest uitbundige groei door aard bodemtype en veel beschikbare stikstof.\n\nIn de Betuwe meer gedrongen groei.\nToch is de productkwaliteit in de Betuwe niet duidelijk beter door meer bladvlekkenziekte.\nOnderzoek Louis Bolk Instituut. Tekeningen Gerda Peters"
  },
  {
    "objectID": "goedbodembeheer/per-gewas.html#melk",
    "href": "goedbodembeheer/per-gewas.html#melk",
    "title": "Gewassen A tot P",
    "section": "Melk",
    "text": "Melk\nBij melk gaat het om kruiden.De begrippen groei en rijping lijken bij dierlijke producten niet zo makkelijk toe te passen. De planten die dieren eten zijn weer wel in die richting te waarderen. Bij melk zijn hier duidelijke onderzoeksresultaten bekend. Hooi en kruiden hebben meer rijpingskwaliteit. Zwaar bemest jong gras meer groei.\nIn 1981 en 1982 is onderzoek gedaan naar het gedrag van melk bewaard bij 20o C (NRLO 1983c). Melk van verschillende bedrijven bleken wisselend lang drinkbaar. Na deze periode konden ze overgaan in rotting of verzuring. Deze processen zijn te verbinden met groei (rotting, basisch) en rijping (verzuring). Verzuring sluit meer aan bij natuurlijke processen en is waarschijnlijk gunstiger. In 2015 zei Ton Baars, een van de onderzoekers, op een congres over dit onderzoek dat uit een dergelijk onderzoek kon worden afgeleid hoe de melk tot ons spreekt.\nMelk van koeien die in de zomer maandenlang in de wei lopen en niet te zwaar bemest gras eten en in de winter hooi en niet teveel maiskuilvoer eten bevat een hoger gehalte aan meervoudige onverzadigde vetzuren bevatten zoals CLA’s (geconjungeerd linolzuur) en omega-3. Ton Baars (Adriaanse e.a., 2005) deed hier veel onderzoek naar. Aan omega 3-vetzuren worden positieve eigenschappen toegeschreven in het voorkomen van hart- en vaatziekten artritis en depressies. Biologische bedrijven hebben vaak hogere gehalten aan omega 3 vetzuren.\n\nGehalten aan omega 3 vetzuren op 5 biologische (groen) en 5 gangbare (blauw) bedrijven.\n(Adriaanse e.a., 2005)\n\nTeveel kuil- en krachtvoer is ongunstig voor de kwaliteit van melk\n\nVeel vers gras, kruiden en hooi geven meer rijpingskwaliteit aan melk.\nDaarnaast is het gehalte aan omega 3 vetzuren in de melk hoger (onder meer goed tegen hart- en vaatziekten, artritis, depressies)"
  },
  {
    "objectID": "goedbodembeheer/per-gewas.html#pompoen",
    "href": "goedbodembeheer/per-gewas.html#pompoen",
    "title": "Gewassen A tot P",
    "section": "Pompoen",
    "text": "Pompoen\n\nRassen pompoen\nDe huidige veredeling richt zich op opbrengst en vergeet te vaak smaak en andere kwalitatieve eigenschappen. Naast de smakelijke traditionele oranje pompoenen is er nu ook de smakeloze Amoro. Deze pompoen heeft een hoge opbrengst door meer water in de pompoen. De veredeling lijkt wel te gaan in de richting van de voor consumptie ongeschikte reuzenpompoenen.\n\nDe traditionele pompoen\n(Uchiki kuri)\nSteel op verhoging\n\nEen nieuw ras\n(Amoro)\nSteel verzonken\n\nPompoenen in oktober 2016. Links de gewone pompoen (Uchiki kuri), rechtes de nieuwe Amoro.\n\nDezelfde pompoenen 6 weken bewaard op kamertemperatuur (Onderzoek Gaia Bodemonderzoek, 2016)\nHet verschil in houdbaarheid is hier heel extreem, maar bij onderzoek wordt ook een duidelijk verschil in houdbaarheid gevonden. De opbrengst van de Uchiki kuri is 15.000 –18.000 kg/ha. Die van de Amoro 30.000-40.000 kg/ha. De smaak van de Uchiki kuri is aanmerkelijk beter dan van de Amoro. Het droge stofgehalte van de linker pompoen, de Uchiki kuri, is 15,2 % en van de rechter, de Amoro, 6,1 %. Bij de veredeling wordt er dus eigenlijk meer water in de pompoen gestopt.\nDe veredeling lijkt te gaan in de richting van de voor consumptie ongeschikte reuzenpompoen. Hieronder de zwaarste pompoen ooit\n\nDe zwaarste pompoen ooit. Meer dan 1000 kg.\nDe zwaarste pompoen ooit. 1054 kg.Ongeschikt voor consumptie.(Foto Blik CH)Beni Meier uit Pfungen in Zwitserland toont hier in 2014 de zwaarste pompoen ooit. De wijze van veredelen en telen is af te keuren. Interessant is wel dat een tuinder met oude tuinbouwprincipes: stalmestcompost voor de bodemverzorging het wint van 30.000 high tech plantenverzorgers in de VS die de zwaarste pompoen proberen te telen."
  },
  {
    "objectID": "goedbodembeheer/per-gewas.html#prei",
    "href": "goedbodembeheer/per-gewas.html#prei",
    "title": "Gewassen A tot P",
    "section": "Prei",
    "text": "Prei\n\nPrei, beoordeling voedingskwaliteit\nDe voedingskwaliteit van prei is een onderwerp op zich. Dat hangt met de bijzondere bouw van de preiplant samen. Bij de meeste landbouwgewassen heb je eerst een vegetatieve fase, de groei van het blad en op een bepaald moment vormen zich knoppen, bloemen en vervolgens vruchten en zaden. Bij prei gebeurt dat ook, maar toch heel anders. Bij prei valt het op dat wortels, blad en bloem allemaal vergelijkbaar smaken. Een waar is de stengel eigenlijk? Je zou kunnen zeggen dat de preiplant eigenlijk vooral bloem is.\nKwaliteitsproblemen bij gewassen tonen zich vaak doordat de bladgroei te uitbundig is en de afrijping niet voldoende optreedt. De voorjaarsprocessen gaan door tot in de herfst en voor het eigenlijke herfstproces is niet voldoende ruimte. Bij een plant die eigenlijk helemaal bloem is ligt dit vraagstuk ingewikkelder. Naar de voedingskwaliteit van prei is weinig onderzoek gedaan. Waarschijnlijk zijn de aparte groeivorm van prei en het beperkte onderzoek naar de kwaliteit de redenen van het achterlopen van prei wat betreft inzicht in de kwaliteit.\n\n\nDe kwaliteit van prei\nBij het verwerken van prei is de sterk prikkelende geur opvallend. Deze is vaak zo sterk dat verschillen tussen planten moeilijk te vinden zijn. Bij het onderzoek naar prei bleek er een tendens dat bij planten die op schraal zand zijn geteeld de prikkelende geur vooral in het blad aanwezig is. Bij planten op klei en wat zwaarder bemest is de prikkelende geur vooral in de witte tot lichtgroene schacht aanwezig.\nNa koken vermindert de prikkelende geur en deze kan bij planten op klei volledig verdwijnen.De smaak van gekookte prei kan zeer sterk wisselen. Van vrijwel afwezig zijn van smaak tot een zeer duidelijke aromatische preismaak. Ook een muffe smaak kan overheersen.\nMatig bemeste prei op zand lijkt de meest duidelijk aromatische smaak te hebben. De oorzaak van verschillen tussen smaak van prei van verschillende herkomstig is vaak toch niet duidelijk. Prei op zand en klei\n\nprei, zandgrond                                           prei, kleigrond\nBij prei na 5 jaar zelfde voorgewassen en bemesting.\nLinks zandgrond bij Renkum. Dunne harige wortels, stijle en gedraaide bladeren met hangende punten, verticale stand, fier.\nRechts zavelgrond bij Tiel. Dikke en kronkelige wortels, brede vlezige bladeren, bladeren in lange bogen, meer horizontale stand, fors.\nTekeningen Leen Janmaat (Janmaat, 1982)\n\n\nLicht en zwaar bemeste prei\n\nPrei licht bemest\n\nPrei zwaar bemest\nPrei zandgrond Apeldoorn\nLichte bemesting, groei meer in de breedteZeer goed houdbaarNitraatgehalte 495 mg/kg\nPrei zandgrond West Brabant\nZware bemesting, omhooggerichte groeiSlecht houdbaarNitraatgehalte 775 mg/kg\n\n\nPreirassen\nBij rassenproeven blijken er duidelijke verschillen tussen de smaak van verschillende rassen. De richting die de verdeling kiest gaat in de richting van makkelijk oogsten, makkelijk verkoopklaar maken en weinig last van schimmelzieken. De lange compacte vorm die om deze redenen veel voorkomt lijkt niet de smaak te bevorderen.\nMeer info over het breed uitwaaierende ras Akelei:\nhttp://www.zaadgoed.nl/public/uploads/voorjaar%202014-web.pdf\n\nGreet Lambrecht van het bedrijf de Akelei in Schriek in België is uitgegaan van een 25 jaar oude breed uitwaaierend ras en heeft een eigen breed uitwaaierend ras de Akelei via selectie ontwikkeld. Dit ras ook in de handel verkrijgbaar.\n\n\n\nPrei, met zonder stikstofoverbemesting\n\nGeen hulpmeststof\n\n100 kg N/ha als hulpmeststof in februari\nGeen hulpmeststof\nGroei sterk in de breedte, gezonde plantOpbrengst 29 ton per ha\n100 kg N/ha als hulpmeststof in februari\nGroei in de breedte wordt een sterk omhooggerichte groeiOpbrengst 39 ton per ha\nDe overbemesting in februari betrof een stikstofrijke mest, een mengsel kippenmest en bloedmeel). De proef vond plaats op een lichte humusarme zavelgrond bij Lelystad. Deze jonge grond heeft nog weinig ‘oude kracht’ en een aanvullende stikstofbemesting is vaak nodig. Deze aanvullende bemesting kan in september gegeven worden als de grond nog warm en vochtig is of in februari als de grond nog koud is en het bodemleven moeilijk de stikstof vrij kan maken.(Bokhorst,1989) Prei, gewasontwikkeling\n\nLicht bemeste prei, 50 ton stalmest per ha, midden,komt goed de winter door en komt daarna tot bloei. Zwaar bemeste prei, 100 ton stalmest per ha, onder heeft zwaar te lijden in de winter, maar herstelt zich.Niet bemeste prei, boven, toont in de winter ook niet vel weerstand.\n(Tekeningen Gerda Peters)"
  },
  {
    "objectID": "goedbodembeheer/bodem-en-voedingsstoffen.html",
    "href": "goedbodembeheer/bodem-en-voedingsstoffen.html",
    "title": "Bodem en voedingsstoffen",
    "section": "",
    "text": "De verschillende voedingsstoffen hebben steeds weer een heel ander gedrag in de bodem. Bij sommige (stikstof, fosfor, zwavel en veel sporenelementen) bepaalt het bodemleven sterk de beschikbaarheid."
  },
  {
    "objectID": "goedbodembeheer/bodem-en-voedingsstoffen.html#stikstof",
    "href": "goedbodembeheer/bodem-en-voedingsstoffen.html#stikstof",
    "title": "Bodem en voedingsstoffen",
    "section": "Stikstof",
    "text": "Stikstof\nStikstof is in gesteenten maar zeer beperkt aanwezig, maar in de atmosfeer in grote hoeveelheden. Boven elke hectare bevindt zich 85000 ton stikstof. In een bodem met 25% lucht bevindt zich in de bovenste 50 cm 1250 kg stikstof per ha. Wil stikstof beschikbaar zijn voor plant en humus, dan moet het gebonden worden. Micro-organismen die in symbiose leven met planten zijn de belangrijkste bron van gebonden stikstof. De industriematige binding van stikstof bij de kunstmestfabricage komt op de tweede plaats.\nWanneer de plantenresten die stikstof bevatten in de bodem komen, worden ze omgezet en komt er in eerste instantie ammonium uit vrij (NH4+). Onder luchtarme omstandigheden en bij een pH boven 7 kan deze ammonium als ammoniak (NH3) weer de lucht in gaan. De ammonium wordt ook aan humus en klei geboden (geadsorbeerd). Onder zuurstofrijke omstandigheden wordt de ammonium omgezet in nitraat (NO3-). Deze nitraat kan door de plant opgenomen worden, maar kan ook uitspoelen. Verder kan deze nitraat onder luchtarme omstandigheden gereduceerd worden tot NO2- en N2O (lachgas). Dit lachgas kan naar de atmosfeer ontwijken. De stikstof die in de plantenresten achterblijft wordt geleidelijk omgezet in humus, waarin de stikstof in een stabiele vorm aanwezig is.\nDe stikstofhuishouding is gezien de vele vormen waarin deze voorkomt en de overgang van de ene vorm in de andere zeer ingewikkeld. Hoewel stikstof voor de plant zeer belangrijk is, is er in het verleden nooit een bodemanalyse geweest die de stikstofbemesting begeleidde. Bij een aantal intensieve teelten wordt de nitraatbepaling als indicatie voor bijbemesting gebruikt. Verder wordt het per bodemtype gecorrigeerde totaal gehalte aan stikstof gebruikt (NLV). De processen zijn echter zo ingewikkeld, dat dit slechts een zeer globale hulp is. Modellering van het bodemleven op het gebied van stikstofvrijmaking wordt ook toegepast. Hoewel ook dit globaal is, geeft het toch inzicht in de dynamiek. Het is vooral een hulpmiddel om processen op het spoor te komen die op een bepaald moment het belangrijkste zijn. Het model NDICEA is in Nederland het best uitgetest en meest gebruikt. Lees hier meer over stikstof."
  },
  {
    "objectID": "goedbodembeheer/bodem-en-voedingsstoffen.html#fosfor",
    "href": "goedbodembeheer/bodem-en-voedingsstoffen.html#fosfor",
    "title": "Bodem en voedingsstoffen",
    "section": "Fosfor",
    "text": "Fosfor\nPlanten kunnen fosfor opnemen, nadat dit vrijkomt uit organische en minerale verbindingen. Planten werken actief mee aan dit proces. Maar als fosfor vrijkomt in de bodem, dan wordt het vastgelegd aan voornamelijk calcium, ijzer en aluminium. Hierdoor is fosfor zeer weinig in de bodemoplossing aanwezig. Deze slechte oplosbaarheid bepaalt het hele beheer van fosfor.\nPlanten kunnen op vele manieren fosfor vrijmaken:\n\nmeer wortels vormen;\ndiepere wortels vormen;\nstoffen (exudaten), die vaak zuur zijn, uitscheiden die fosfor vrijmaken;-enzymen uitscheiden (bijv. fytaat) die fosfor vrijmaken;-voeding uitscheiden voor micro-organismen om ze te stimuleren fosfor te vrijmaken;\neen verbinding aangaan met schimmels die actief fosfor voor de plant opnemen (mycorrhiza).\nFosfor komt in verschillende vormen in de bodem voor:\ngebonden (geadsorbeerd) aan positief geladen bodemdeeltjes (organische stof en kleideeltjes);\nin de vorm van minerale verbindingen (aluminiumfosfaten, ijzerfosfaten en calciumfosfaten);\nin de vorm van organische verbindingen (fosfaat mono-esters (vooral fytaat), di-esters en fosfonaten).\n\nDe verdeling van de verschillende fosfaatvormen in een grond kan gemeten worden met de methode van Chang en Jackson (1958).\nEr zijn veel verschillende analysemethoden om de voor de plant beschikbare bodemfosfor te meten. In de EU zijn er nu 27 in gebruik. Dat geeft al aan dat het moeilijk is om de fosforbeschikbaarheid middels een analyse te bepalen. Vaak wordt gekozen voor een combinatie van makkelijk en moeilijk te extraheren methodes. Veel gebruikte extractiemethoden voor beschikbaar bodemfosfor zijn P-PAE, Spurway-analyse, Pw, P-Olsen en P-Al. Het probleem met de beoordeling van de resultaten van het gebruik van deze extractiemethoden is dat ze allen worden uitgevoerd aan de gehele bodem. Ze houden geen rekening met beworteling, bodemcompactie of mineralisatie uit organisch fosfor en met de vele andere methoden van de plant om fosfor op te nemen. De grond bijvoorbeeld een uur schudden met een zoutextract kan nooit datgene nabootsen wat zich gedurende een heel groeiseizoen in de bodem afspeelt aan chemische en biologische processen. Verder speelt ook een rol dat alleen de fosfor binnen 1 tot 2 mm van de actieve wortel beschikbaar is. De bodemanalyse analyseert alle grond, maar dan weer niet de grond onder de bouwvoor en die kan ook een belangrijke rol in de fosforvoorziening innemen.\nGezien het gedrag van fosfor in de grond wordt al langer voor een combinatie van makkelijk en moeilijk extraheerbaar fosfor gekozen. De fruitteelt in Nederland gebruikt de combinatie Pw-getal en P-Al. Koch-Eurolab gebruikt ook al langer meerdere analysemethoden. Het Louis Bolk Instituut (later voortgezet door Gaia Bodemonderzoek) startte in 1981 met de combinatie van Pw-getal en P 8M HCl. Het Blgg gebruikt sinds enkele jaren de combinatie van P-CaCl2 en P-Al. Ook dit is een combinatie van een licht en een sterk extractiemiddel, maar P-CaCl2 extraheert maar zeer weinig fosfor en draagt maar beperkt bij aan inzicht in de fosforsituatie."
  },
  {
    "objectID": "goedbodembeheer/bodem-en-voedingsstoffen.html#kalium",
    "href": "goedbodembeheer/bodem-en-voedingsstoffen.html#kalium",
    "title": "Bodem en voedingsstoffen",
    "section": "Kalium",
    "text": "Kalium\nKalium onderscheidt zich van stikstof en fosfor omdat het soms in aanzienlijke hoeveelheden in niet verweerde mineralen aanwezig is en ook omdat kalium niet in organisch gebonden vorm in de bodem voorkomt. Verder bindt kalium zich aan humus en klei op een wijze waarop uitwisseling met andere elementen mogelijk is. Zo is deze ‘geadsorbeerde’ kalium toch voor de plant beschikbaar. Deze mogelijkheid van adsorptie uit zich bijvoorbeeld in het volgende: wanneer er water door een grond zakt, spoelt er vrijwel geen kalium uit, maar wanneer er een zoutoplossing door de grond zakt, spoelt er wel kalium uit.Op jonge kalkrijke gronden bevindt kalium zich in veldspaten en glimmers (mica’s). Hieruit komt het door verwering vrij. Wanneer een duinzandgrond in de zon glinstert, dan bevat deze dus glimmers en ook verweerbare kalium. Met die verwering van mineralen moet rekening gehouden worden. Op de voormalige OBS-bedrijven in Nagele in de Noordoostpolder vond in de 80-er jaren van de vorige eeuw vergelijkend onderzoek plaats tussen een biologisch-dynamisch bedrijf en een gangbaar bedrijf. Op het biologisch-dynamische bedrijf was een duidelijk tekort aan kalium op de mineralenbalans, op het gangbare een overschot. Toch was het kaliumgehalte in de bodem (K-HCl) na verloop van jaren op beide bedrijven gelijk. Dit wijst op de rol van bodemleven bij de kaliumhuishouding. Ook een intensievere beworteling kan een rol spelen (Verma, 1963).\nHet naleverend vermogen van kalium is in te schatten door extractie met 8N HCl. Dit werd door het Louis Bolk Instituut en Gaia Bodemonderzoek altijd standaard gedaan en vele malen kon worden aangetoond dat de naleverbare kalium toenam na jarenlang gebruik van bijvoorbeeld stalmest. De ervaringen op proefboerderij OBS, op andere proefvelden en bij bedrijfsanalyses wijzen erop dat bodemleven, beworteling en kaliumbeschikbaarheid toch niet los van elkaar zijn te zien.\nHet spreekt voor zich dat op de oudere (dek)zandgronden nalevering van kalium geen rol speelt. De vaak eenzijdige koolstofrijke humus op deze gronden draagt weinig bij aan de levensprocessen in de bodem, maar bindt kalium wel sterk.\nZware kalkarme kleigronden fixeren toegediende kalium sterk. Praktijkervaringen wijzen erop dat een actieve levende bodem dit proces afremt, maar onderzoek in deze richting is niet bekend.MagnesiumMagnesium bindt zich aan humus en kleideeltjes in de grond. De hoeveelheid magnesium aan dit adsorptiecomplex wordt beïnvloed door calcium, kalium en waterstof. Verder speelt het vochtgehalte van de grond een rol. Onder natte omstandigheden gaat kalium meer in oplossing en bindt magnesium zich sterker aan humus en klei. Magnesiumgebrek komt daarom meer voor in natte zomers.Op zure grond wordt magnesium door waterstof van het adsorptiecomplex verdreven. Door te bekalken verdwijnt de waterstof en kan er meer magnesium gebonden worden en treedt minder snel magnesiumgebrek op.\nKopziekte komt bij rundvee voor als er teveel kalium in het voer zit. Deze ziekte treedt evenwel minder op bij een lage K/Mg verhouding in de grond. Magnesiumbemesting kan daardoor kopziekte beperken.\nTeveel magnesium aan het adsorptiecomplex geeft enerzijds een minder goede bodemstructuur omdat magnesium sterk water bindt, anderzijds remt veel magnesium de opname van calcium."
  },
  {
    "objectID": "goedbodembeheer/bodem-en-voedingsstoffen.html#calcium",
    "href": "goedbodembeheer/bodem-en-voedingsstoffen.html#calcium",
    "title": "Bodem en voedingsstoffen",
    "section": "Calcium",
    "text": "Calcium\nCalciumgebrek kan sporadisch voorkomen bij landbouwgewassen, maar de invloed van calcium op de bodemstructuur is veel belangrijker om rekening mee te houden. Die invloed heeft meerdere kanten:\n1. Humus en klei zijn negatief geladen, stoten elkaar af en vertonen daarom weinig samenhang. Ook de kleideeltjes onderling stoten elkaar af. Calcium dat positief geladen is, vormt een brug en verbetert zo de samenhang en de structuur. Calcium doet dit beter dan andere positief geladen elementen.\n2.Calcium verdringt natrium van het adsorptiecomplex. Natrium bindt veel water en heeft een negatieve invloed op de structuur. Na verdringing door calcium spoelt natrium uit. De werking van calcium is het sterkst als calcium in de vorm van gips wordt gegeven. Gips is calciumsulfaat en de natrium spoelt als natriumsulfaat uit.\n3.Calcium, indien gegeven in de vorm van kalk, verhoogt de pH-waarde van de grond. Wanneer zo een neutrale grond wordt bereikt, verhoogt dit de activiteit van bacteriën sterker dan die van schimmels. Bacteriën vormen kitstoffen en bevorderen daarmee aggregaatvorming en daarmee de bodemstructuur.\n4. De neutrale grond die door kalk wordt veroorzaakt, stimuleert ook de stikstofbinding en daarmee de groei van niet-vlinderbloemigen. Zo neemt dus de aanvoer van organische stof en wortels toe, die een betere bodemstructuur geven en meer voer voor het bodemleven opleveren, wat ook weer bijdraagt aan de bodemstructuur."
  },
  {
    "objectID": "goedbodembeheer/bodem-en-voedingsstoffen.html#ijzer",
    "href": "goedbodembeheer/bodem-en-voedingsstoffen.html#ijzer",
    "title": "Bodem en voedingsstoffen",
    "section": "IJzer",
    "text": "IJzer\nOnder luchtarme, gereduceerde omstandigheden wordt driewaardig ijzer omgezet in tweewaardig ijzer. Dit is beter oplosbaar en soms kan ijzervergiftiging optreden. Dit is evenwel zeldzaam. IJzergebrek komt vaker voor. Het kan optreden bij een hoge pH-waarde op kalkrijke gronden.\n## Mangaan\nOp zure gronden met een laag organischestofgehalte kan mangaanvergiftiging optreden. Op kalkrijke gronden met een hoog organischestofgehalte is mangaangebrek mogelijk. Bekalking kan mangaanvergiftiging voorkómen. Mangaangebrek moet anders worden aangepakt. In noodgevallen is een bladbespuiting met een 1% mangaansulfaatoplossing mogelijk. Bemesting is vaak weinig succesvol bij een mangaangebrek. Op kalkhoudende zware klei met een hoog organisch stofgehalte in West-Nederland was het de gewoonte om drie jaar oude stalmest te gebruiken bij mangaangebrek. Mineralisatie van organisch gebonden mangaan speelt hierbij mogelijk een rol.Hoewel op zure gronden niet snel mangaangebrek optreedt, kan dit bij veenkoloniale gronden met veel eenzijdige humus met een hoog C/N quotiënt wel optreden. Deze humus bindt mangaan zeer sterk. De veenkoloniale haverziekte werd veroorzaakt door mangaangebrek (grijze vlekken op het blad)."
  },
  {
    "objectID": "goedbodembeheer/bodem-en-voedingsstoffen.html#borium",
    "href": "goedbodembeheer/bodem-en-voedingsstoffen.html#borium",
    "title": "Bodem en voedingsstoffen",
    "section": "Borium",
    "text": "Borium\nIn gesteenten is het prachtige toermalijn de belangrijkste bron van borium, maar deze halfedelsteen hebben we niet veel in de meeste bodems. Borium komt veel voor in zeewater en daarmee ook in zeekleigronden. Op boriumarme zure zandgronden kan bekalken tot boriumgebrek leiden. Bemesten met borium moet zeer zorgvuldig gebeuren. Een goede groei bij bieten en luzerne na boriumgebrek kan bij minder boriumbehoeftige gewassen tot boriumvergiftiging leiden."
  },
  {
    "objectID": "goedbodembeheer/bodem-en-voedingsstoffen.html#zink",
    "href": "goedbodembeheer/bodem-en-voedingsstoffen.html#zink",
    "title": "Bodem en voedingsstoffen",
    "section": "Zink",
    "text": "Zink\nZinksulfaat is in gesteenten het belangrijkste zinkhoudende mineraal. Na verwering kan zinkcarbonaat, zinkhydroxide en zinkfosfaat gevormd worden. Deze zijn zeer slecht oplosbaar. Op gronden met een hoge pH treedt daarom het vaakst zinkgebrek op. In Nederland treedt zinkgebrek op in de fruitteelt bij veel fosfaat (zeer oude bewoningsplaatsen), kalk en veen in de ondergrond.Net als bij mangaan treedt zinkgebrek eerder op bij veel organische stof in de bodem."
  },
  {
    "objectID": "goedbodembeheer/bodem-en-voedingsstoffen.html#koper",
    "href": "goedbodembeheer/bodem-en-voedingsstoffen.html#koper",
    "title": "Bodem en voedingsstoffen",
    "section": "Koper",
    "text": "Koper\nOok kopergebrek treedt eerder op bij hoge organische stofgehaltes. De ontginningsziekte deed zich voor op ontgonnen, venige heide. De jonge bladeren van granen knikten om. Bij gras is voldoende koper van belang in verband met de gezondheid van het vee. De meeste bodems onder gras leveren te weinig koper voor een goede veevoedingskwaliteit.Op arme zandgronden onder bos komt kopergebrek voor bij onder meer Douglas.Bij teveel koper, in het verleden door gebruik van Bordeauxse pap, treedt ijzergebrek op."
  },
  {
    "objectID": "goedbodembeheer/bodem-en-voedingsstoffen.html#molybdeen",
    "href": "goedbodembeheer/bodem-en-voedingsstoffen.html#molybdeen",
    "title": "Bodem en voedingsstoffen",
    "section": "Molybdeen",
    "text": "Molybdeen\nDe meeste sporenelementen op zure gronden zijn beter oplosbaar dan op basische, maar bij molybdeen ligt dit anders. De vorming van ijzermolybdaat, dat slecht oplosbaar is, speelt hierbij een rol. Bekalken is dan de oplossing bij molybdeengebrek.De biologische stikstofbinding is op de wereld de belangrijkste stikstofbron voor landbouwgewassen. Molybdeen speelt hierbij een belangrijke rol. Zowel bij symbiotisch levende micro-organismen als bij vrij levende, is molybdeen belangrijk bij de stikstofbinding (reductie van stikstof). Ook bij de reductie van nitraat in de plant speelt molybdeen een rol.\nVooral op basische gronden moet zeer voorzichtig met molybdeenbemesting worden omgegaan. Bij te hoge gehalten kunnen gezondheidsproblemen met het vee ontstaan."
  },
  {
    "objectID": "goedbodembeheer/golfbanen.html",
    "href": "goedbodembeheer/golfbanen.html",
    "title": "Golfbanen",
    "section": "",
    "text": "Bij golfbanen heeft de bodem van de tees de meeste aandacht nodig. Bodemstructuur, voeding en pH zijn van veel belang.\n1. Inleiding\nEen golfbaan bestaat uit tees, fairways en greens. De bodem van de tees en fairways is vergelijkbaar met die van sportvelden. Meer informatie is onder ‘sportvelden’ te vinden. Hieronder volgt meer over het beheer van greens.\nDe beworteling op de green is van groot belang. Een periode met droogte wordt beter opgevangen en de levering van voedingsstoffen kan bij een goede beworteling op een evenwichtige wijze verlopen. Om een goede beworteling mogelijk te maken is de uitgangsbodem essentieel. Bij de aanleg moet beoordeeld worden hoe de bodem is. Een laag van 40 cm moet bewortelbaar zijn. Bodembewerking en aanvoer van compost kan van belang zijn. Het organischestofgehalte van de bovenste 40 cm moet tenminste 3% zijn. Van belang is ook dat er verteerbare organische stof voorhanden is. GFT-compost is dan vaak beter dan groencompost.\nNa de aanleg is er aan de onderlaag niet veel meer te doen en komt alles aan op het beheer. ‘Het leven erin houden’ staat hierbij centraal. Hoe dat moet? Het antwoord is eenvoudig, maar complex. Op de meeste greens wordt veel te veel zand gebruikt. De bodem onder de bovenlaag gaat dood. Er is geen balans meer tussen grasmat en bodem. Pas dus op met top-dressing. Laat het achterwege of gebruik zand met verteerbare compost erin.\n2. Voorbeelden\n\nGreen met een humushoudende zandbodem en een goede beworteling (foto T.D. Witt)\n\nGreen met een verdichte grond en matige beworteling (foto T.D. Witt)\n\nGreen met een viltlaag van 2 cm\n\nDe ideale green (foto Pius Floris)\n3. Verdichting en beworteling\nOm de beworteling te kunnen beoordelen en daarmee de mate van verdichting, moet de zode zichtbaar gemaakt worden. Dat kan door met een spade een kluit uit te steken, maar dit geeft een flinke verstoring. Met een gutsboor is een andere methode.\nRoodzwenkgras is wat gevoeliger voor verdichting dan struisgras. Straatgras kan bij verdichting sterk gaan toenemen.\nOorzaken van verdichten zijn betreden en berijden. Bij een wat hoger lutumgehalte wordt een grond gevoeliger voor verdichting. De verdichting door betreding betreft de bovenste 5 tot 10 cm. Onderhoudsmachines verdichten tot 20 cm. Verdichting is vaak al bij de aanleg veroorzaakt.\n4. ViltVilt is een laag afgestorven blad die aan de oppervlakte ligt. Vilt kan gemengd of bedolven zijn door dressmateriaal en de dikte van de viltlaag is dan moeilijk te bepalen. Er zijn twee soorten vilt te onderscheiden: vezelvilt en sponsvilt. Vezelvilt is taai en stevig en heeft een bruine tot donkerbruine kleur. Stengels en wortels zijn het hoofdbestanddeel. Het wordt gevormd door traag groeiend gras en laat bij betreden geen voetafdruk na. De grond onder vezelvilt is soms moeilijk te bevochtigen. Sponsvilt is geelbruin tot geel en heeft vaak zwarte strepen. Het wordt gevormd door struisgras en straatgras. Onder natte omstandigheden kan het gaan stinken. Dit vilt laat vaak voetafdrukken na. De waterdoorlatendheid kan door vilt te sterk verminderen.\nSpeltechnisch is een geringe hoeveelheid vilt gunstig. Er mogen evenwel geen voetafdrukken door ontstaan en sponsvilt is daarom minder gunstig.\n5. Bemesting en beregeningGebruik van kunstmest en veel te veel beregenen is de gewoonte, maar het is tevens de beste manier om in een neergaande spiraal terecht te komen. Of droge organische meststoffen dan beter zijn, is nog niet bewezen. Compost die voldoende rijk is en niet te lang gecomposteerd, is voorlopig de beste weg. Beperk de bemesting en beperk de watergift. Dat zijn belangrijke maatregelen om tot een goede green te komen.\n6. ZuurgraadEen andere factor is de zuurgraad. Deze moet de basis zijn voor een evenwichtig bodemleven. Op zandgrond is de wenselijke pH waarde (pH-KCl of pH-CaCl2) 5,3. Op kalkloze zavel of klei 6,4 en op kalkrijke zavel of klei 6,8. Bij problemen met schimmelziekten op zandgronden is het wenselijk een pH van 4,5 aan te houden.\n\nDe relatie tussen de pH en de aantasting door fusarium op de greens van golfbaan Gendersteyn te Veldhoven (Onderzoek Gaia Bodemonderzoek).\n7. Maatregelen\nTegen verdichting\n\nBeperk beregenen. De toplaag is onder wat drogere omstandigheden minder gevoelig voor verdichting.\nBelucht de toplaag.\nGebruik machines met een lage bandendruk.\nZorg voor een goede drainage.\n\nVoor een goede beworteling - Beperk bemesting. Bij een geringere bemesting worden de diepwortelende grassen en weinig mestbehoeftige grassen gestimuleerd (roodzwenkgras en struisgras) en straatgras afgeremd.\nTegen vilt\n\nEen zware bemesting en veel beregenen stimuleert viltvorming.\nStraatgras en struisgras bevorderen viltvorming, Dan komen roodzwenkgras en veldbeemdgras. Engels raaigras en timothee zijn nauwelijks viltvormers.\nInbrengen van regenwormen die geen uitwerpselen aan de oppervlakte deponeren. Wel a.caliginosa en l. rubellus en geen l. terrestris\nZorg voor een goede ontwatering.\nBezanden kan helpen. Gebruik zand met verteerbare organische stof. GFT-compost is dan gunstiger dan groencompost.\nte weinig betreden kan sponsviltvorming stimuleren."
  },
  {
    "objectID": "goedbodembeheer/sport.html",
    "href": "goedbodembeheer/sport.html",
    "title": "Sport",
    "section": "",
    "text": "Sport"
  },
  {
    "objectID": "goedbodembeheer/beieren-biogas.html",
    "href": "goedbodembeheer/beieren-biogas.html",
    "title": "Beieren biogas",
    "section": "",
    "text": "Duits onderzoek naar de invloed van restproducten van de biogasproductie op de bodem laat zien dat dat de restproducten het bodemleven stimuleren, maar het organische stofgehalte niet op peil kunnen houden. Restproducten hebben minder voedsel voor regenwormen dan niet gefermenteerde drijfmest. Deze drijfmest stimuleert regenwormen het sterkst. \nOnderzoek naar de duurzaamheid op lange termijn van biogas restproducten\n \nUitvoerenden:\nHet Instituut voor Agro-ecologie, Biologische Landbouw en Bodembescherming (IAB) en de afdeling Kwaliteitsborging en Onderzoek (AQU) van het Beierse Staatsonderzoekscentrum voor Landbouw (LfL) aan de TFZ en op Bureau voor Voedsel, Landbouw en Bossen Ansbach (AELF AN) voerde tussen 2009 en 2019 veldproeven uit met verschillende bemestingsregimes.\n \nDoel\nHet doel van het tienjarige experiment is het onderzoeken van de effecten van de restproducten van fermentatie van snijmaïs en tarwe op de bodem.\n \nMethode\nIn de tienjarige veldproeven op vier Beierse locaties worden verschillende mestvarianten: digestaat, runderdrijfmest, minerale bemesting en het afvoeren van stro vergeleken op hun effect op bodemstructuur, humusgehalte en bodemorganismen.\n \nResultaten\n\nOrganische bemesting (stro, digestaat, drijfmest) heeft een fundamenteel positief effect op alle onderzochte bodemeigenschappen\nDigestaatbemesting vertoont geen negatieve effecten op de aggregaatstabiliteit en de infiltratieprestaties van de bodem.\nDe diversiteit van de bodemmesofauna wordt niet verminderd door digestaatbemesting.\nRegenwormen worden bevorderd door organische bemesting.\nDe variant met runderdrijfmest vertoont echter de significant hoogste regenwormenpopulatie vanwege de hoeveelheid en energie-inhoud van de organische stof\nOp basis van de hoeveelheid toegepaste organische stof draagt digestaat meer bij aan de humusaanvoer dan ongegiste vloeibare mest.\nBij de intensieve vruchtwisseling, zoals in het Beierse experiment met fermentatieresiduen, is de teruggave van organische mest mogelijk niet voldoende om een evenwichtige humusbalans te bereiken. Aanvullende maatregelen zoals humusverhogende gewassen, tussengewassen of ondergewassen zijn daarom noodzakelijk.\n\n \nExtra informatie:\nTFZ rapport 67: Fermentatie residu test Bavaria - Onderzoek naar de duurzaamheid op lange termijn van de biogas- en BtL \nHome"
  },
  {
    "objectID": "goedbodembeheer/gewassen-q-tot-z.html",
    "href": "goedbodembeheer/gewassen-q-tot-z.html",
    "title": "Gewassen R tot Z",
    "section": "",
    "text": "Telen richting kwaliteit per gewas of product nader bekeken."
  },
  {
    "objectID": "goedbodembeheer/gewassen-q-tot-z.html#rode-biet",
    "href": "goedbodembeheer/gewassen-q-tot-z.html#rode-biet",
    "title": "Gewassen R tot Z",
    "section": "Rode biet",
    "text": "Rode biet\nBemesting rode biet\nOp het meerjarige proefveld Mest als Kans te Lelystad worden verschillende meststoffen vergeleken. Na drie jaar bemesten zijn de eigenschappen van rode biet vergeleken bij de bemestingen kunstmest, drijfmest, potstalmest en groencompost.\n\nKunstmest\n\nDrijfmest\n\nStalmest\n\nGroencompost\nProducteigenschappen\n\nWat betreft producteigenschappen scoren stalmest en groencompost het hoogst.\n(Onderzoek Louis Bolk Istituut, Driebergen)\nRassenkeuze rode biet\n\nDe veredeling richt zich vaak niet op voedingskwaliteit en dus ook niet op smaak. Rassenvergelijkingen op smaak geven teleurstellende resultaten. Echt goede bieten zijn zeldzaam/ opbrengst en gebruikswaarde staan centraal in de veredeling (zie ook winterwortel).\nHierboven het resultaat van de smaakbeoordeling van rode bietenrassen, geteeld op het bedrijf van Aukes in Noord-Friesland, uitgevoerd door PPO in 2007 (Verkerke, 2007)"
  },
  {
    "objectID": "goedbodembeheer/gewassen-q-tot-z.html#sla",
    "href": "goedbodembeheer/gewassen-q-tot-z.html#sla",
    "title": "Gewassen R tot Z",
    "section": "Sla",
    "text": "Sla\n\nDe groei van kropsla\nIn het begin is er helemaal geen lengtegroei. De bladeren groeien eerst in een rozetvorm. Dan ontstaat een krop, van waterige bladeren, die wel smaak heeft en weinig nitraat en veel suiker bevat. Dan komt de generatieve fase. Lengtegroei , zijstengels, groei in de periferie, oriëntatie aan het zonlicht, verstarring aan het licht.\nWilde sla en cultuursla\n\nWilde sla\n\nCultuursla\nWilde sla\nkiemt, daarna een groeifase en vervolgend naar bloei en zaadvorming. Eerst blad dan zaad.\nCultuursla\nkiemt, vormt een krop en gaat dan pas bloeien en zaad vormen. De krop heeft kenmerken van zowel de jonge fase van wilde sla als van de rijpingsfase. Dat heeft het eetbare deel van veel voedingsgewassen. Door te zware bemesting of eenzijdige veredeling wordt het jonge deel, het volume, vaak te sterk benadrukt.  Tekeningen Behrendt,1983\n\nLinks licht bemeste sla, rechts zwaar bemeste sla. Bij de zwaar bemeste sla gaar het blad rotten tijdens het schieten. Er is te zwaar bemest."
  },
  {
    "objectID": "goedbodembeheer/gewassen-q-tot-z.html#suikerbiet",
    "href": "goedbodembeheer/gewassen-q-tot-z.html#suikerbiet",
    "title": "Gewassen R tot Z",
    "section": "Suikerbiet",
    "text": "Suikerbiet\n\nOntwikkeling van het blad van de suikerbiet inclusief de fase van doorschieten\nAanvankelijk zijn de bladeren afgerond. Later worden ze spitser.\nSuikerbiet is kwalitatief gezien een interessant gewas. Te weinig stikstof (minder dan 200 kg N per ha beschikbaar) betekent een lagere wortelopbrengst en te veel stikstof is nadelig voor het suikergehalte en de winbaarheidsindex (WIN). Vooral het suikergehalte is bij de uitbetaling erg belangrijk. Bij de huidige uitbetaling is een één procent hoger suikergehalte financieel gezien ongeveer evenveel waard als zeven ton per hectare extra aan bietopbrengst. Hierbij is uitgegaan van 80 ton bieten per hectare.\nIs bij de meeste landbouwgewassen de totale opbrengst belangrijk, bij de suikerbiet is het afrijpingsproces mede van belang.\nIn de periode 1976-1978 is op de Drie Organische Stofbedrijven te Nagele onderzoek gedaan naar de gewasontwikkeling van suikerbiet (Schwencke, van der Vet en van Mansvelt, 1978). Op basis van het werk van Bockemühl (o.a. 1964) werd gekeken naar de verschillende ontwikkelingsfasen. Onderscheiden werden bij het blad de fasen van spruiten, verbreden, geleden en spitser worden. Er was een tendens tot een wat later overgaan tot spitser worden bij het kunstmestbedrijf. Het suikergehalte was hier evenwel wat hoger. (17,8 % kunstmest; 16,6 % gemengd bedrijf). Er blijven dus nog wat vragen over, maar een eerste stap naar een kwalitatieve beoordeling van de suikerbiet is gezet.\nEvenwicht tussen groei en rijping\nOnderstaand grafiek laat zien hoe met een stikstofbemesting het evenwicht tussen bladvorming en suiker in de biet zijn te beïnvloeden. Meer stikstof geeft meer blad, maar minder suiker."
  },
  {
    "objectID": "goedbodembeheer/gewassen-q-tot-z.html#tarwe",
    "href": "goedbodembeheer/gewassen-q-tot-z.html#tarwe",
    "title": "Gewassen R tot Z",
    "section": "Tarwe",
    "text": "Tarwe\n\nTwee tarweplanten op het biologisch-dynamische bedrijf Loverendale (Projectgroep tarwe, 1982).\n\nArmere bodemb. Rijkere bodem\n\nBodem\na. Laag organische stofgehalte, lage activiteit bodemleven, lage beschikbaarheid voedingsstoffen.\nb. Hoog organische stofgehalte, vrij hoge activiteit bodemleven, hoge beschikbaarheid voedingsstoffen.\nGewas\na. Jeugdgroei verticaal, bij strekking smalle stijl omhoog staande bladeren, naar oogst toe blijven stengels dicht opeen. 3 halmen per plant.\nb. Jeugdgroei meer horizontaal, sterkere uitstoeling, bij strekking meer brede bladeren, punten hangen omlaag. Naar oogst toe staan stengels rond een binnenruimte.6 halmen per plant.\nBrood luchtig. Brood\na. Geringe wateropname, slap en klef deeg dat moeilijker te kneden. Deeg rijst beperkt. Brood compact.\nb. Hogere wateropname, makkelijker te kneden. Deeg rijst sterk.\nDe smaak van brood a is volgens de onderzoekers beter. Smaak brood b is beter volgens smaakpanel Instituut. Graan, Meel en Brood in Wageningen.\nAlgemeen\nWanneer het meel zodanig is dat het brood goed rijst wordt dat meestal als positief gezien. Meel rijst goed als de tarwe met veel stikstof (organisch of mineraal) bemest wordt. Gebonden stikstof wordt in explosieven gebruikt en blaast de boel op. Bij deeg lijkt hetzelfde wel het geval. Het deeg wordt opgeblazen, maar het gewas ook. Dit groeit te ijl en valt om. Ook de voedingskwaliteit gaat achteruit. Zelfs aan de eiwitsamenstelling is dat te zien. Pas dus op voor te goed rijzend deeg.Door sturen van de bodemvruchtbaarheid en bemesting is de kwaliteit van een product te beïnvloeden. De tarwe op de hiernaast afgebeelde wat armere grond laat meer rijping zien. Op de rijkere grond is de groei veel sterker. De smaak wordt sterk bepaald door de verwachtingen van de proever. Onderzoek laat zien dat brood bereid uit beter afgerijpte tarwe wat betreft aminozuursamenstelling een hogere voedingswaarde heeft. (Bodo, 1960, Schuphan, 1976).\nBiologisch en gangbaar\nOnderzoek op de OBS bedrijven in Nagele. Vergelijking van een biologisch-dynamisch en een gangbaar bedrijf.(NRLO, 1983b)\nEen hoog eiwitgehalte wordt als positief gezien voor de bakeigenschappen, maar de voedingswaarde kan bij de gangbare tarwe vanuit de gewasontwikkeling als lager worden beschouwd. Meer eiwit door meer stikstofbemesting gaat in het algemeen samen met een lager gehalte aan essentiële aminozuren maar dat gehalte was bij deze beide tarwegewassen gelijk.Tekeningen Gerda Peters\n\nBiologische tarwe blijft rechtop staan\n\nZwaarder bemeste gangbare tarwe legert Onderzoek op de OBS bedrijven in Nagele. Vergelijking van een biologisch-dynamisch en een gangbaar bedrijf.(NRLO, 1983b)\nEen hoog eiwitgehalte wordt als positief gezien voor de bakeigenschappen, maar de voedingswaarde kan bij de gangbare tarwe vanuit de gewasontwikkeling als lager worden beschouwd. Meer eiwit door meer stikstofbemesting gaat in het algemeen samen met een lager gehalte aan essentiële aminozuren maar dat gehalte was bij deze beide tarwegewassen gelijk.Tekeningen Gerda Peters Gewasontwikkeling en bakprocesIn welke wereld leven wij? Wat gebeurt er om ons heen? Hoe vinden we een harmonie tussen buiten- en binnenwereld. Kijken we naar ons zelf dan herkennen we de buitenwereld en kijken we naar de buitenwereld dan herkennen we ons zelf. Bij de landbouw tenminste en alleen als we er zorg voor dragen dat dat ook zo is. De projectgroep tarwe 1982 deed hier onderzoek naar en vond overeenkomsten tussen tarwegroei en bakproces. Zij formuleerden dit als volgt:\n\n\nGewasontwikkeling\n(boven)De zaden ontkiemen in de donkere bodem. Water en mineralen worden opgenomen. De planten breiden zich sterk uit in het horizontale vlak. Na langere tijd verandert de vorm van de plant; richt zich op en opent zich voor lucht en licht. De halmen wiegen met de lucht mee. In de warmste maanden van het jaar rijpt het kleurende graan door en door af.\nBakproces\n(onder)Bij het malen verdwijnt de vorm van de korrels. Bij het doorroeren van het meel-water mengsel wordt het water opgenomen. Een vormloze brij vervloeit. Bij het kneden wordt de massa elastisch en rijst. In de hitte van de oven worden de broden door en door gaar; zij krijgen kleur en worden aromatisch. (projectgroep tarwe 1982).\n\nHet gangbare gewas ontwikkelde zich sneller dan het biologisch-dynamische gewas. Op 22 juni was de bodembedekking resp. 97 en 42 %. De bd-planten zijn stugger en voelen minder slap aan. Schimmelziektes (meeldauw en bruine roest) treden bij bd niet en bij gangbaar duidelijk op. De luizenaantasting was bij gangbaar ook sterker."
  },
  {
    "objectID": "goedbodembeheer/gewassen-q-tot-z.html#tomaat",
    "href": "goedbodembeheer/gewassen-q-tot-z.html#tomaat",
    "title": "Gewassen R tot Z",
    "section": "Tomaat",
    "text": "Tomaat\nDe kwaliteit van een tomaatWanneer het over de kwaliteit van tomaat gaat, gaat het meestal over smaak en lycopeengehalte. Van lycopeen, een antioxidant, is overtuigend aangetoond dat meerdere ziekten, waaronder kanker, hierdoor afgeremd worden. Bij de smaak spelen suikergehalte, zuurgehalte en geurstoffen een belangrijke rol. Zowel bij smaak als lycopeengehalte spelen verschillen tussen rassen een rol, maar bemesting is vaak het belangrijkste.\nDoor het Louis Bolk Instituut zijn streefwaarden opgesteld voor een goede tomaat (Andeweg, 1986):\n\nStreefwaarden tomaat\nVoor lycopeen is geen streefwaarde beschikbaar. Lycopeen bepaalt de rode kleur van tomaat en het gehalte wordt hoger bij rijping. Normale gehalten zijn 3-6 mg per 100g.\nVoor een goed tomaat moet de stikstofvoorziening niet te hoog zijn. De kalium- en magnesiumvoorziening niet te laag. De EC relatief hoog: 2,5-3 μS/cm.\n\nLicht en zwaar bemeste tomaat"
  },
  {
    "objectID": "goedbodembeheer/gewassen-q-tot-z.html#winterpeen",
    "href": "goedbodembeheer/gewassen-q-tot-z.html#winterpeen",
    "title": "Gewassen R tot Z",
    "section": "Winterpeen",
    "text": "Winterpeen\nDe groei van een winterwortel\n\nDe groei van een winterwortel van juni tot oktober. Na de vijfde tekening neemt de vorming van nieuw loof sterk af en is er een sterke wortelgroei. Dit is na 1 augustus. Ook de smaak wordt dan steeds duidelijker (tekeningen Nel Bokhorst)\nEen perceel met winterwortel ziet er meestal egaal groen uit. Toch kan de gewasontwikkeling sterk verschillen per perceel.\nBij een hoge beschikbaarheid aan stikstof gaat de groei door tot het eind van het seizoen en is er minder vorming van suiker en aroma en is de houdbaarheid minder goed. Het voorjaarsproces gaat door tot in de herfst. Bij een meer evenwichtige groei vermindert de loofgroei na ongeveer 1 augustus. Dit gaat vaak samen met geelverkleuring van de oudste bladeren. Soms dreigen er dan oogstproblemen omdat de voor de oogstmethode stevig loof nodig is. Begin september bijmesten met een stikstofrijke meststof is dan een oplossing. Dit gaat evenwel direct ten koste van de kwaliteit.\nVerschillen in gewasontwikkeling\n\n\n\nEen goed afrijpende wortel\n\n\nTot 1 augustus nieuw blad, daarna (na tekening 4) nauwelijks meer nieuw blad. Het blad spreidt zich en gaat liggen, in deze tijd rijpt de wortel goed af.\nOp 4 oktober zijn bijna alle bladeren van het hele seizoen nog aanwezig, bij het afrijpen is een deel geel geworden.\n\n\n\nEen slecht afrijpende wortel\n\n\nGedurende het hele seizoen van juni tot oktober worden er nieuwe bladeren gevormd. De groei gaat als maar door. Ook sterven er bladeren af. De wortel komt niet goed tot afrijping\nBij een hoge beschikbaarheid aan stikstof gaat de groei door tot het eind van het seizoen en is er minder vorming van suiker en aroma en is de houdbaarheid minder goed. Het voorjaarsproces gaat door tot in de herfst. Bij een meer evenwichtige groei vermindert de loofgroei van ongeveer 1 augustus. Dit gaat vaak samen met geelverkleuring van de oudste bladeren. Soms dreigen er dan oogstproblemen omdat de voor de oogstmethode stevig loof nodig is. Begin september bijmesten met een stikstofrijke meststof is dan een oplossing. Dit gaat evenwel ten kosten van de kwaliteit.(Visser, 1979, tekeningen Gerda Peters) Wortel doorgesneden\n\nPeen dikke bast.\nDeze heeft een hoog droge stofgehalte en een hoog suikergehalte. De smaak en houdbaarheid zijn goed. Het nitraatgehalte is laag.\n\nPeen dunne bast. \nDeze peen is in vergelijking met de peen met dikke bast wateriger, minder aroma en minder goed houdbaar. Het nitraatgehalte is zeer hoog.\nEigenschappen dikke en dunne bast\n\nZelfontbindingstest\n\nIn deze situatie bij vergelijking van een beperkte stalmestgift en een ruime stikstofgift met kunstmest is er bij stalmest als mest alleen schimmelaantasting aan de buitenzijde en daardoor weinig droge stofverlies.\nBij kunstmest is er rotting door bacteriën in het gehele product. Vloeistof onderin het bakje. Veel droge stofverlies.\nOnderzoek Gaia Bodemonderzoek.\nNitraat in biologische peen\n\nUit diverse onderzoeken blijkt dat het nitraatgehalte van biologische peen in de periode 1996 tot 2004 duidelijk toeneemt en in 2004 bij 15 aselect gekozen monsters duidelijk hoger is dan gangbaar. Dit duidt op achteruitgang van de kwaliteit.\nMogelijke oorzaken:\nmeer gebruik van kwalitatief matige en nitraatrijke rassen zoals Nerac.vaker extra stikstofbemesting eind augustus, begin september om veel loof te hebben bij de oogst.toename stikstofleverend vermogen van de bodems.\nVerdeling van nitraat in peen\n\nBij de worteldoorsneden (zie boven) bleek al dat een dunne bast samen kan gaan met veel nitraat in de peen. Dit wordt duidelijk met bovenstaande figuur. De kern van een peen bevat meer nitraat.\nDe smaak van verschillende peenrassen\nBij de kwaliteit van landbouwproducten spelen twee dingen. Het ras van het gewas en de keuze van de groeiomstandigheden.De veredelaar moet inzicht in voedingskwaliteit hebben en selecteren of verdelen in de goede richting.Bij de teler ligt het zwaartepunt anders. Deze moet zich op de plant richten en zich afvragen wat bij de plant past en voor een planteigen ontwikkeling zorgen.\nNiet altijd loopt dit goed. De veredelaar let vooral op opbrengst en gebruikswaarde. Smaak verkoopt niet en daar wordt nauwelijks op gelet. In 2006 werd op een twee biologische bedrijven in Noord-Friesland, Aukes en Timmers de smaak van peenrassen vergeleken door PPO (Verkerke 2007). De meeste rassen en ook de veelgeteelde Nerac komen er slecht van af.\n\nVerkerke 2007\n\nNuijten\nAnalysemethoden\nDoor het Louis Bolk Instituut zijn analysemethoden ontwikkeld om groei, afrijping en doordringing van beide via eenvoudige methoden aan het product te beoordelen. Een uitvoerige analyse van de gewasontwikkeling is meestal te tijdrovend.\nGroei kan beoordeeld worden middels nitraat.\nAfrijping met drogestofgehalte en suikergehalte.\nDoordringing (integratie) via smaak en zelfontbindingstest.\nNortholt e.a., 2004 noemen ook de stompheid van de onderkant van de wortel.\nStreefwaarden (Bokhorst, 1985)Nitraat (mg.kg) &lt; 310 Droge stof (%) &gt; 10,4Suiker (Brix) &gt; 5,5\nDs verlies zelfontbinding (%) &lt; 73\nSmaak +/- – +"
  },
  {
    "objectID": "goedbodembeheer/gewassen-q-tot-z.html#witte-kool",
    "href": "goedbodembeheer/gewassen-q-tot-z.html#witte-kool",
    "title": "Gewassen R tot Z",
    "section": "Witte kool",
    "text": "Witte kool"
  },
  {
    "objectID": "goedbodembeheer/gewassen-q-tot-z.html#inleiding",
    "href": "goedbodembeheer/gewassen-q-tot-z.html#inleiding",
    "title": "Gewassen R tot Z",
    "section": "Inleiding",
    "text": "Inleiding\nIn de 80-er jaren van de vorige eeuw is heel veel onderzoek gedaan naar productkwaliteit. Zowel in Nederland als daarbuiten, vooral in Duitsland en Zwitserland. Veel onderzoek had betrekking op een vergelijking van gangbaar en biologisch. Biologisch was toen vrijwel uitsluitend biologisch-dynamisch. Het idee was dat biologisch het vooral moest hebben van productkwaliteit.Ten onrechte verdween deze gedachte enigszins binnen de biologische sector. Er lijkt nu een zekere kentering en van het oude onderzoek kunnen we veel leren.\nEen deel van het onderzoek vond plaats op de proef Ontwikkeling Bedrijfssystemen (OBS) te Nagele. Zo ook dit onderzoek naar witte kool. Drie bedrijven, biologisch-dynamisch (gemengd), geïntegreerd (akkerbouw) en gangbaar (akkerbouw) werden hier vergeleken. Het onderzoek op de OBS heeft de biologische landbouw, als serieus alternatief voor gangbaar, op de kaart gezet.\nAlgemeen\nWat minder zwaar bemeste biologische kool heeft een meer planteigen groei dan zwaar bemeste gangbare kool. Toch is de zuurkoolkwaliteit niet zo heel veel beter. Dat komt door plagen die biologisch niet bestreden werden. Bij de gangbare kool traden vooral schimmelziekten op. Schimmelziekten duiden op een zwakker gewas. Plagen juist niet.\nGangbare en biologisch-dynamische kool\n\nDe gangbare planten hebben meer schimmelziekten, de biologisch-dynamische meer vraat door duiven, aardvlooien en koolrupsen\nDit duidt op een grotere innerlijke weerstand van de biologisch-dynamische planten.\n\nDe gangbaar geteelde kool heeft een snellere beginontwikkeling, maar sterft aan het eind sneller af. Dit is ook te zien aan de hoeveelheid blad per plant.\nBladgewicht (g) per plant\n______ gangbaar– – – – biologisch-dynamisch\n\n\nBiologisch-dynamische kool\n\nGangbare kool"
  },
  {
    "objectID": "goedbodembeheer/gewassen-q-tot-z.html#zuurkool",
    "href": "goedbodembeheer/gewassen-q-tot-z.html#zuurkool",
    "title": "Gewassen R tot Z",
    "section": "Zuurkool",
    "text": "Zuurkool\nIn 1984, 1985, en 1986 is bij een proef in Nagele zuurkool gemaakt van gangbare en biologisch-dynamische kool. De gemiddelde resultaten van drie jaar onderzoek.\nDe biologisch-dynamische kool scoort gemiddeld wat beter wat betreft droge stofgehalte en smaak. Dat de verschillen niet groter zijn komt waarschijnlijk door een hogere druk van plagen bij biologisch-dynamisch.\n\nGangbare en biologisch-dynamische zuurkool. Gemiddelde resultaten van drie jaar onderzoek\nOnderzoek Louis Bolk Instituut, tekeningen Gerda Peters"
  },
  {
    "objectID": "goedbodembeheer/druiven.html",
    "href": "goedbodembeheer/druiven.html",
    "title": "DRUIVENTEELT",
    "section": "",
    "text": "Druiven moeten voldoende diep kunnen wortelen. Dit is een voorwaarde voor een harmonische groei en goede weerstand tegen schimmelziekten.\nDruiven moeten voldoende diep kunnen wortelen. Dit is een voorwaarde voor een harmonische groei en goede weerstand tegen schimmelziekten.\nDruiven hebben wortels die diep de grond in gaan. Wanneer de grond verdicht is, kan losmaken noodzakelijk zijn. In het Westland was het bij de druiventeelt gebruikelijk om de grond twee tot drie steken diep te spitten. Dat werd ‘overteilen’ genoemd. Hierbij werd ook oude mest of compost in diepere lagen ingebracht. Het diep losmaken voor druiven stamt al uit de Romeinse tijd. Het belang ervan wordt dus al heel lang ingezien. Bij overwegen om het nu toe te passsen is het wel van belang middels een kuil eerst te beoordelen of het echt nodig is. Wanneer een diepe beworteling al aanwezig is, kan diep losmaken ook veel schade veroorzaken. Op wereldbodemdag, 5 december 2013, werd de oude weinbergsböden in Duitsland tot bodem van het jaar 2014 gekozen.\nWeinbergsböden in Duitsland. Bodem van het jaar in Duitsland in 2014 (www.dbges.de )\nInteressant zijn de zeer oude bodems op hellingen in Duitsland. Deze stammen deels uit de Romeinse tijd. Het voortbestaan staat enigszins onder druk, omdat tegenwoordig de voorkeur wordt gegeven aan vlak land voor de de druiventeelt. Om die reden zijn ze uitgeroepen tot bodem van het jaar. Interessant is dat ze vroeger om de 30 tot 80 jaar met de hand werden losgemaakt tot vaak 1 meter diepte. Tegenwoordig gaat dat mechanisch en worden ze om de 20 tot 40 jaar losgemaakt. Dit om een goede beworteling mogelijk te maken. Ze werden met organische mest bemest en zo ontstonden bodems die net als enkeerdgronden eigenlijk door de mens zijn gemaakt. Door de bouw van muren ontstonden vaak terrassen.\n\nBodem van het jaar: bodem onder druiven in Rheinland Pfalz\n\nBodembewerking in de wijnbouw rond 1030 na Chr.(Codec Aureus Epternacensis)"
  },
  {
    "objectID": "goedbodembeheer/wie-zijn-wij.html",
    "href": "goedbodembeheer/wie-zijn-wij.html",
    "title": "Wie zijn wij",
    "section": "",
    "text": "Deze website is samengesteld door Jan Bokhorst. Hij heeft in Wageningen Bodemkunde en Bemestingsleer gestudeerd. In 1977 was hij mede-initiatiefnemer van de start van de landbouwafdeling van het Louis Bolk Instituut te Driebergen en werkte 34 jaar op dit instituut. Sinds 1991 heeft hij de leiding bij Gaia Bodemonderzoek. Jan Bokhorst is auteur van het boek Bodem onder het Landschap en mede auteur van het Handboek Mest en Compost en Bodemsignalen Grasland.\nAan deze website werkten mee: Joke Beekman, Coen ter Berg, Pieter Geluk, Arne Jens Kraaij, Gerard Oomen, Huibert Stolker en Ellen Winkel."
  },
  {
    "objectID": "goedbodembeheer/een-reis-door-de-bodem.html",
    "href": "goedbodembeheer/een-reis-door-de-bodem.html",
    "title": "Een reis door de bodem",
    "section": "",
    "text": "In 2020 schreef de FAO een prijsvraag uit voor een bodem kinderboek voor de leeftijd van 6 - 11 jaar. Hieronder een van de inzendingen. De afbeeldingen mogen niet commercieel gebruikt worden zonder toestemming van de FAO."
  },
  {
    "objectID": "goedbodembeheer/grasland-veen.html",
    "href": "goedbodembeheer/grasland-veen.html",
    "title": "GRASLAND OP VEEN",
    "section": "",
    "text": "Vroeger werd op  grond van eeuwenlange ervaring veen met toemaak (mest, slootbagger, stadsafval) bemest. Die toemaak is er niet meer. Het doel van toemaak, verteerbaar voedsel voor het bodemleven, is nog steeds actueel. Op verschillende manieren worden nieuwe oplossingen gevonden."
  },
  {
    "objectID": "goedbodembeheer/grasland-veen.html#inleiding",
    "href": "goedbodembeheer/grasland-veen.html#inleiding",
    "title": "GRASLAND OP VEEN",
    "section": "Inleiding",
    "text": "Inleiding\nVeengronden komen voornamelijk voor in Noord- en Zuid-Holland, Friesland en Drenthe. De oppervlakte was vroeger aanzienlijk groter, maar vanwege erosie door zee en rivier, en door afgraven is veel veen verdwenen.Er zijn meerdere soorten veen:\n\nVeenmosveen\nDit veen ontstaat buiten de invloed van zee, rivier en grondwater om en alleen regen is de waterbron. Veenmos en een aantal andere planten vormen het veen.\n\n\n\nzeggeveen\n\n\nZeggeveen. \nHet water is hier wat rijker door invloed van grondwater of water uit zee en rivier. Zeggen vormen de belangrijkste bron van het veen\n\n\n\nbosveen\n\n\nBosveen\nWanneer zee of rivier klei aanvoeren, worden de omstandigheden gunstig voor de groei van bomen. Het zijn voornamelijk elzen en wilgen, maar ook andere bomen komen voor. Naast de bovengenoemde veensoorten is er ook rietveen dat wordt gevormd onder brakke omstandigheden bij de kust.\n\nOverzicht veengronden in Nederland. Veengronden zijn bruin aangegeven.\n\nOverzicht veensoorten. Vooral veenmosveen is voor een groot deel verdwenen Na de veenvorming is veen bruin van kleur, niet gerijpt (makkelijk door de vingers te knijpen) en de oorspronkelijke plantenresten zijn nog goed te herkennen. Komt het veen in contact met lucht omdat het bijvoorbeeld wordt ontwaterd en voor landbouw in gebruik genomen, dan vinden de volgende processen plaats:\n1. Verwering\nDoor luchttoetreding oxideren de makkelijk oxideerbare organische verbindingen en wordt het materiaal zwart. Verwering is een onomkeerbaar proces. Verwering kan snel optreden bij luchttoetreding. Komt bruin veen in contact met de lucht, dan wordt de buitenkant binnen enkele minuten zwart.\n2. Rijping\nNa de veenvorming bevat veen veel water. Bij indroging verdwijnt water en komen de bodemdeeltjes dichter op elkaar te liggen. Bij volledige rijping is veen niet meer tussen de vingers door te knijpen. Rijping is onomkeerbaar.\n\nOngerijpt veen kan gemakkelijk door de vingers worden geknepen (foto). Gerijpt veen in het geheel niet\n3. Veraarding\nBij voldoende lucht in de bodem kan het bodemleven zich ontwikkelen en worden de plant- en dierresten verteerd. Wanneer niet meer zichtbaar is welke planten aan veenvorming bijdroegen, is het materiaal veraard. De dikte van de veraarde laag bepaalt mede de bodemkwaliteit van een veengrond. Tijdens het veraardingsproces gaat wel een deel van het materiaal verloren en komt de oppervlakte lager te liggen\nHet bodemprofiel\nGlobaal zijn bij veengronden drie lagen te onderscheiden. In onderstaande afbeelding zijn ze als afzonderlijke kluiten neergelegd\n\nOpbouw bodemprofiel veengrond.\nboven: niet verweerd, niet gerijpt, niet veraard,\nmidden: deels verweerd, deels gerijpt, deels veraard,\nonder: verweerd, gerijpt, veraard. Drie voorbeelden van een niet verweerde, niet gerijpte, niet veraarde diepere laag:\n\nOndergrond 75-85 cm diepte Kwadijk Noord-Holland\n\nOndergrond 80-90 cm diepte veengrond Zegveld Utrecht\n\nOndergrond 80-90 cm diepte veengrond Stolwijk Zuid-Holland Voorbeeld van een deels verweerde, deels gerijpte, deels veraarde diepere laag\n\nVeen op 35 tot 45 cm diepte.\nTussen de veraarde bovenlaag en de ongerijpte ondergrond bevindt zich een laag die in de winter volledig verzadigd is met water, maar in de zomer deels uitdroogt. In deze laag kunnen in de zomer scheuren optreden, vooral wanneer de grond wat klei bevat. In deze scheuren kan in de zomer ook wat grond uit hogere lagen vallen en wanneer in de winter de grond weer gaat zwellen is er eigenlijk niet voldoende ruimte over en ontstaan glimmende vlakken van samengeperste grond. In het midden van de foto is zo’n glimmend vlak te zien. Ook is te zien dat wortels in de zomer van de scheur gebruik hebben gemaakt om in diepere lagen te komen. Voorbeeld van een deels verweerde, deels gerijpte, deels veraarde diepere laag\n\nBovenlaag veengrond onder Purmerend met een goede doorworteling tot ruim 20 cm diepte\n\nBovenlaag veengrond onder Purmerend met een slechte doorworteling dieper dan 5 cm Bovenstaande twee kluiten van verweerde, gerijpte en veraarde grond onder gras laten zien dat er grote verschillen in doorworteling voor kunnen komen. De oorzaak van dergelijke verschillen is veelzijdig. Berijden onder te natte omstandigheden is de belangrijkste, maar maïsteelt of teveel vee op een moment dat dat nog niet kan is soms ook de oorzaak. Het achterwege laten van mest die het bodemleven voedt speelt ook een rol. Vaak is het een samengaan van meerdere ongunstige maatregelen die elkaar versterken.\n\nKuil in een veengrond onder Purmerend. In de grond zijn verschillende lagen te herkennen:\nDe licht gekleurde bovenlaag is de veraarde laag. Hierin zijn resten van zand te herkennen dat is aangebracht om de draagkracht te vergroten.\nHieronder een zwarte deels veraarde laag met geringe bewortelingsmogelijkheden. Onder deze zwarte laag ligt de bruine ongerijpte veenlaag. Daar weer onder ongerijpte klei die voor de veenvorming is afgezet.\nIndrogend veen\nIndrogend veen wordt overal in West-Nederland aangetroffen, maar ook elders: randen van veenkoloniën en in het buitenland de Po-vlakte in Italië en in Indonesië op Java en Sumatra. Het probleem is dat na indrogen het veen moeilijk weer water opneemt. In april bijvoorbeeld kan de grond kurkdroog zijn. De grond is korrelig en het contact tussen wortel en bodem verdwijnt. Er kan bovenin wortelvilt ontstaan. Het verschijnsel treedt vooral op bij een pH-KCl van 3,3 – 4,5 en een Fe-gehalte van meer dan 4%. Het verschijnsel wordt niet veroorzaakt door krimp van humus of dicht opeen zitten van deeltjes, maar wel door colloïdale humus die een soort watervaste lijm vormt. De oplossing voor dit probleem in het verleden was het gebruik van toemaak (een mengsel van bagger en stalmest) die het bodemleven stimuleert en verhoging van de pH-waarde door gebruik van kalk. Belangrijk is ook dat het grondwater niet te laag staat in de zomer.\n\nAlleen de door het bodemleven veraarde bovenlaag wordt vochtig bij regen. Zelfs bij regen gedurende een hele winter blijft de laag onder de vochtige bovenlaag droog.\nKnippigheid\nKnippigheid komt voor op plaatsen waar vroeger klei werd afgezet in een rietmoeras met brak water. Het komt in het hele veengebied van West-Nederland voor, zelfs tot in de buurt van Utrecht. Door knippigheid kan de bodemstructuur zeer slecht zijn door een overmaat aan geadsorbeerde natrium en magnesium aan de klei. Om de structuur te verbeteren werd vroeger toemaak (een mengsel van bagger en stalmest) toegepast. Nu dat niet mogelijk is kan kalk de bodemstructuur wat verbeteren. Verder is stimulering van het bodemleven van belang.\nMaatregelen\nDe eigenschappen van de bodems in het veengebied verschillen sterk van die van zand en klei. Het hoge organischestofgehalte en de waterhuishouding zijn geheel anders. Verder moet voorkomen worden dat het materiaal verdwijnt door oxidatie. Een aantal maatregelen die hier specifiek betrekking op hebben worden in het volgende besproken.\nToemaak\nIn de Nederlandse landbouw krijgt de organischestofvoorziening veel aandacht. De bodemkwaliteit wordt er sterk door bepaald en aan maatschappelijke eisen rond milieu en klimaat kan beter worden voldaan door een goed organischestofbeheer. Er wordt daarom veel waarde aan het organischestofgehalte gehecht. Interessant is dat het evenwel niet om het gehalte alleen gaat, maar ook om de organischestofkwaliteit. Organische stof is in veengronden ruim voorhanden. Toch wordt er sinds het begin van de ontginning bemest met organischestofrijke mest. Deze stimuleert het bodemleven en dat is essentieel voor een goede bodem. Het centrale product was gedurende vele eeuwen de toemaak. Toemaak is een mengsel van slootbagger en stalmest. Stadsafval werd hier ook vaak aan toegevoegd. Toemaak was van belang voor de verzorging van het bodemleven, de basis voor de veraarding, en bevatte ook voedingsstoffen. Drie verschijnselen benadrukken het belang van toemaak in het verleden:\n\nEr zijn veensoorten met geheel verschillende eigenschappen. Onderzoek door Pons wees uit dat de veensoort toch geen grote invloed op de bodemeigenschappen had in het midden van de 19e eeuw. Pons schreef dat toe aan de dominerende rol van toemaak op de bodemeigenschappen.\n\nToemaak werd vaak verkocht aan tuinders in het Westland en aan bollentelers. In de Tweede Wereldoorlog was er voor het vee geen voergraan beschikbaar. De bedrijven die in het verleden geen toemaak hadden verkocht bleken veel minder last te hebben van de gewijzigde omstandigheden.\n\nToemaak wordt al langer niet meer gebruikt. Recent onderzoek toont aan dat de veensoort (koolstofpercentage van de organische stof) toch wel invloed op de bodemeigenschappen heeft (van Eekeren, 2012). Mogelijk geeft dit aan dat het huidige drijfmestgebruik toemaak toch niet in voldoende mate kan vervangen. Nieuwe meststoffen moeten mogelijk ontwikkeld worden om een optimale bodemkwaliteit te verkrijgen.\n\n\nToemaakbereiding. De bagger werd bij de slootrand gelegd om op te drogen en door te vriezen. Hierdoor kon beter een goede toemaak bereid worden door menging met stalmest en stadsafval\n\nHerinnering aan de voormalige baggerwinning voor de toemaakbereiding\n\nResten van stadsafval door gebruik van toemaak in een veengrond onder Amsterdam\n\nJan Duindam in Delfgauw bij Delft mengt slootbagger met potstalmest en maakt zo een eigentijdse toemaak\n\nEen andere manier van toemaakbereiding nieuwe stijl is een potstal met GFT-compost waar de koeien de uitwerpselen bij voegen. Hier bij Marinus de Vries in Stolwijk.\nGeen maïs\nMaïs is in de melkveehouderij gewild als aanvulling op gras bij het voer. De maïsteelt betekent evenwel een versterkte afbraak van de organische stof. Verder heeft de inzaai, maar vooral de oogst met zware machines bij natte omstandigheden, een negatieve invloed op de bodemstructuur. Teelt van maïs moet zoveel mogelijk beperkt worden.\n\nPerceel bij Nieuwerbrug na de maïsoogst. Een dergelijke aanslag op de bodemstructuur is vele jaren later nog merkbaar\nBerijden en betreden\nJuist op veen is het van belang om onder natte omstandigheden gebruik van zware machines en beweiden met veel koeien op een kleinere oppervlakte zoveel mogelijk te voorkomen. Kies bij beweiden de percelen uit die dat het beste kunnen verdragen. Let bij mechanisatie op de juiste banden en de juiste bandenspanning.\nVeen en klimaat\nBij de afbraak van veen komt veel koolzuur in de lucht. De Nederlandse veengronden produceren jaarlijks evenveel koolzuur als de uitlaten van 2 miljoen auto’s. Het gaat om 4 miljoen ton koolzuur. Dat is 5% van de totale Nederlandse uitstoot. Deze uitstoot is misschien te beperken met onderwaterdrainage. Je legt de drains wat dieper dan normaal. Via de drains kan water in de zomer zo ook middenin het perceel aangevoerd worden. Het veen blijft in de zomer dan natter. Bacteriën kunnen zo minder goed het veen afbreken. De 4 miljoen ton koolzuur zou zo teruggebracht kunnen worden tot 3 miljoen ton. Het onderzoek naar onderwaterdrainage vindt in Nederland door de WUR in Zegveld plaats en door de Radboud Universiteit in Friesland. De resultaten geven aanleiding tot veel discussie en of de beoogde 25% van de uitstoot gehaald kan worden is nog niet zeker. Er wordt ook onderzoek gedaan naar onder druk water de drains inspuiten. \n\nPerceel met onderwaterdrains bij Zegveld. Graslandbeheer en weidevogels\nWUR en Louis Bolk Instituut doen in 2018 onderzoek naar stimulering van weidevogels op veengrondUit de website amazinggrazing.nl :\nHet project Amazing Grazing werkt samen met de projecten “Winst en Weidevogels’’ in Zuid-Holland en ‘’Vogels en Voorspoed’’ in Friesland van het Louis Bolk Instituut. In beweidingsproeven op KTC Zegveld, Dairy Campus en praktijkbedrijven is wordt onderzoek gedaan.\nVoedselvoorraad\nDe beschikbaarheid van insecten in de kuikenperiode is namelijk zeer belangrijk voor de kuikenoverleving van weidevogels. Insecten worden geteld in verschillende beweidingssystemen en maaipercelen. In het voorjaar zijn regenwormen geteld.\nRust en dekking\nOok wordt gekeken naar het effect van verschillende beweidingssystemen op rust- en dekkingsmogelijkheden. Grazend vee mijdt bijvoorbeeld het gras rond mestflatten in het veld. Het gevolg hiervan is dat een substantieel deel van de beweide oppervlakte niet wordt benut voor productie. Tegelijkertijd bieden deze zogenaamde mestbossen een goede schuilplek voor weidevogels en hun kuikens en dragen ze bij aan de biodiversiteit van de weide.\nMozaïekbeheer\nBij mozaïekbeheer speelt beweiding een belangrijke rol. In dit beheer maait de grondgebruiker zijn areaal niet in één keer. Hij laat plekken met gras staan, zodat er ook in mei en juni nog grote stukken met lang gras in het perceel zijn, dat bescherming biedt aan kuikens. Door bijvoorbeeld voor te weiden kan de ondernemer maaitrappen creëren, waardoor hij ook bij uitgestelde maaidatums nog kwalitatief goed gras kan oogsten. Binnen de beweidingsproef op KTC Zegveld en op een praktijkbedrijf in Friesland zijn verschillende veldjes aangelegd waarin het effect van verschillende voorbeweidings- en maaistrategiën op grasopbrengst en kwaliteit worden vergeleken. De eerste resultaten worden in het najaar van 2018 verwacht."
  },
  {
    "objectID": "goedbodembeheer/wadbodems.html",
    "href": "goedbodembeheer/wadbodems.html",
    "title": "Wadbodems",
    "section": "",
    "text": "De bodem van het wad is een bijzondere bodem. Wanneer je over het wad loopt merk je dat direct wanneer zand en slik tussen de tenen door sijpelen. Overeenkomstige wadbodems komen voor langs de kust van Nederland, Duitsland en Denemarken. In Duitsland wordt er door de Duitse bodemkundige vereniging (DBG) ieder jaar een andere bodem van het jaar gekozen. In 2020 is dat de de wadbodem (Wattboden).  Er is ook een tentoonstelling en een brochure over de wadbodem (www.hamburg.de &gt; boden-des-jahres). hieronder wat beeld en informatie  \n\nOverzicht voorkomen van wadbodems (Behorde fur Umwelt und Energie Hamburg) Wadbodems ontstaan daar waar de kust vlak omhoog gaat. Dus niet bij steile rotsen. Verder moet er eb en vloed zijn met een hoogteverschil van tenminste 1,5 m en moeten rivieren zand en klei aanvoeren. Wadden bestaan er sinds 10.000 jaar geleden, na de laatste ijstijd. Bij vloed wordt er materiaal aangevoerd. Wordt het niveau van het aangevoerde materiaal hoger dan kan er een vegetatie ontstaan. Tussen die vegetatie is het water wat rustiger en kunnen ook kleideeltjes bezinken. Bij de wadden heeft de mens geen invloed op wat er gebeurd. Het is een spel van wind, golven, getij, zout, brak en zoet water, van zand en van klei. Twee keer per dag komt het water en worden er enorme hoeveelheden materiaal in beweging gezet. Het gaat dan om zand, fijnere minerale delen, organisch materiaal, schelpen, algenresten en plankton. Op deze wijze ontstaat een bodem die tegelijkertijd zeebodem en landbodem is.  \nDe bodem\n\nDe wadbodem bestaat uit twee lagen. In de bovenlaag kan zuurstof komen. Deze laag is licht van kleur. Soms wat rood door ijzeroxide. Daaronder is er een donkere laag. Deze is soms bijna zwart. Hierin kan methaan en zwavelwaterstofgas ontstaan. Deze laatste veroorzaakt de rotte eierenlucht van deze laag. Deze tweede laag is meestal ca. 40 cm dik. Daaronder bevinden zich natte zand- en kleilagen. (Foto Alexander Grongroft, Uni Hamburg)\nWadpieren\nVan groot belang voor de ontwikkeling van de wadbodem is de wadpier. Het deel van het wad dat bij eb droogvalt kent weinig leven. Er is te weinig zuurstof. Alle zeeorganismen hebben zuurstof nodig. Voor die zuurstof zijn de wadpieren onmisbaar. Deze pieren (verwant aan de regenworm) graven een gang in de vorm van een J. Het overtollige slib wordt naar de oppervlakte gebracht. De wand van de gang wordt verstevigd door met de kop de wand steviger te maken. Hierdoor ontstaat een stevige structuur. Mossels, kokkels, nonnetjes en vele andere dieren gebruiken deze gangen van de wadpieren. \n\nZo zien we dat wadpieren op  deze plek actief zijn. (Foto Gisela  Groger, Behorde fur Umwelt und Energie Hamburg). \n\nDe J-vormige gang van een wadpier. (Tekening Natuurinformatie.nl)\n\nDe wadpier. Hij is verwand aan de regenworm. (Foto Georg  Mayer).\n\nDe gang van een wadpier. De bovenlaag is licht van kleur. Daar kan periodiek zuurstof in komen. De gang bevindt zich in een donkere stinkende luchtarme laag. Langs de gang wordt het zandige materiaal ook al lichtgekleurd. Het is dus te zien dat er door de wadpieren zuurstof in de onderlaag komt. (Foto Georg Mayer). \nDe zandgaper\n\nDe zandgaper. Beide kleppen sluiten niet goed aan en daarom is naam zand’gaper’. Ze kunnen zich tot 40 cm diep ingraven. Wadvogels kunnen er dan niet bijkomen. Bovenaan is een uitstroombuis. Deze wordt gebruikt voor voedselopname en ademhaling. De zandgaper is door de Vinkingen vanuit Amerika naar het waddengebied gebracht."
  },
  {
    "objectID": "goedbodembeheer/bodembewerking.html",
    "href": "goedbodembeheer/bodembewerking.html",
    "title": "Bodembewerking",
    "section": "",
    "text": "Bodembewerking\n\n### bodembewerking\nHet zijn de machines met hoge aslasten en brede banden die de grootste schade aan bodemkwaliteit toebrengen. Een overzicht van mogelijkheden om deze schade te beperken.\nINHOUDBodembewerking algemeenNiet Kerende GrondbewerkingOndieper ploegen of cultivateren\nPloegen, spitten en cultivateren\n\n\nBodembewerking algemeen\n\nVoorkom onnodige bodembewerking in de herfst. De schade aan de bodemstructuur is vaak groter dan men beseft. Dat zei Coen ter Berg op een studiedag in Dronten en gaf ook nog een mini-cursus grondbewerking. Zie hieronder.\n\nBlijf in de herfst van de bodem af. Probeer iedere bodembewerking te voorkomen.- Let goed op het tijdstip van bodembewerking. Wacht tot de grond voldoende ontwaterd is.- Let op bandenspanning. -Let op de juiste rooitechniek.- Zorg voor voldoende toegangsmogelijkheden tot de percelen. Hierdoor hoeft er minder over het land gereden te worden.- Maak het zaaibed niet te fijn. “Een te fijn zaaibed stimuleert eerder de groei van muur en straatgras en het water blijft erin hangen. Zorg dat er een kluitje blijft liggen. Een kluitje kan tegen een buitje.”- Stoppelploegen wordt weinig meer gedaan. Dat is jammer. Nog een keer bewerken en het ligt mooi grof.- Wees voorzichtig met woelen. Het kan nodig zijn voor de afvoer van water of om rijsporen op te heffen, maar stel het zo lang mogelijk uit. Er zijn veel situaties dat woelen negatief werkt. “Woelen doe je in je bed, niet in de grond”. De woelpoot kan verstoren wat je op een natuurlijke wijze opgebouwd hebt. Wormgangen bijvoorbeeld kunnen jarenlang doorwortelbaar zijn, maar met woelen verstoord worden.- Graaf een kuil om te kijken of er storende lagen aanwezig zijn. Je kunt dat zien aan de wortels die niet meer de diepte ingroeien, maar naar opzij.- Wortels, regenwormen en ander bodemleven zorgen voor gangen in de bodem. Laat deze gangen in tact. In het volgende teeltseizoen kunnen de planten die gangen weer gebruiken.- Gebruik voor de bodembewerking lichte machines. Je kunt dan ook met een lichtere trekker werken. Deze gebruikt minder brandstof en verdicht minder.\n\n\n\nBron: Lezing Coen ter Berg studiedag Bodem en Water Dronten, februari 2018; Akkerwijzer.nl. Niet Kerende Grondbewerking\nNiet kerende grondbewerking (NKG) is prachtig voor een goede bodemkwaliteit. Op het moment evenwel op heel weing situaties mogelijk. Vooral op extensieve bedrijven zijn er wel mogelijkheden.. \nNiet Kerende Grondbewerking\nBij Niet Kerende Grondbewerking (NKG) wordt grondbewerking zoveel mogelijk vermeden en wordt ernaar gestreefd de grond zoveel mogelijk bedekt te houden. In Nederland, Belgie en Duitsland zijn er meerdere proeven rond NKG uitgevoerd. Slechts weinig bedrijven zijn ermee gestart. De conclusie op dit moment moet zijn dat Niet Kerende Grondbewerking alleen succesvol is op extensieve bedrijven met weinig rooigewassen op zwaardere grond.\nNieuwe technieken of zeer hoge brandstofkosten kunnen in de toekomst de mogelijkheden van NKG misschien vergroten.\nVoordelen van NKG:- Bevordert het bodemleven- Verbetert de bodemstructuur- Mogelijk diepere beworteling van het gewas- Een betere draagkracht en berijdbaarheid van de bodem- Meer waterinfiltratie en beter transport van water in de bodem- Meer capillaire opstijging- Minder verdampingsverlies- Betere vastlegging van C en CO2 in de bodem (organische stof)- Beter ziektewerend vermogen- Een lager brandstofgebruik- Minder arbeid nodig voor grondbewerking- Minder afspoeling van mineralen en gewasbeschermingsmiddelen- Minder wind- en watererosie door permanente bedekking van de bodem.- Vermindert bodemerosie\nNadelen NKG: - Kans op een grotere onkruiddruk- Risico op toename van bepaalde ziekten en plagen. Bekend zijn: slakken, muizen, bonenvlieg en schimmels. Bij schimmels is er ervaring dat fusarium in graan toeneemt. Ook rhizoctonia blijft in de toplaag aanwezig, bijvoorbeeld bij de teelt van suikerbieten na aardappelen is er meer kans is op besmetting, blijkt uit ervaring.\n- Een minder geschikte toplaag voor mechanische onkruidbestrijding door het voorkomen van grove organische planten resten.(Padmos, 2011, Balen2012, FAO, 2010).\nAardappelen en NKG-Voorkom grove plantendelen van oogstresten (stro) en groenbemesters met een vaste zode (grassen) bij het poten.-Poot later dan bij ploegen omdat de grond bij NKG langer te nat blijft.-Voorkom sporen van mest uitrijden, maaien groenbemester e.d.-Kies voorafgaand aan de teelt een groenbemester die de grond niet sterk bedekt, zodat verdamping mogelijk is, of een groenbemester die door verdamping de grond uitdroogt.-Of ruggen frezen in het najaar iets is, is nog niet bekend.\nStoppelbewerking op zand bij niet-kerende grondbewerking\nWe volgen een demonstratie op een veenkoloniale grond in Vredepeel.\n\nDe klassieke ploeg. Levert mooi schoon werk op.\n\nEen Imants spitmachine. Deze keert de grond deels. De aangedreven rol aan de achterzijde maakt de grond erg fijn, wat de kans op verstuiven vergroot.\n\nEen tweede Imants spitmachine heeft woelers tussen de spitbladen voor een wat diepere bewerking.\n\nDe Dutzi pennenfrees. Dit is de eerste machine die in Nederland voor niet-kerende grondbewerking werd gebruikt. Een combinatie van vleugelscharen die de grond los moeten maken en een frees.\n\nDe Dutzi werkt de stoppel niet goed onder.\n\nDe Lemkens Kristall 9. Achtereenvolgens woelen, mengen en tenslotte een aandrukrol. De vele ruimte tussen de onderdelen maakt het onderwerken van gewasresten makkelijker\n\nDe Lemkens Kristall 9 aan het werk.\n\nDe Amazone Cenius 3000-T. Met de smalle beitels kan de grond wat dieper losgemaakt worden. De stoppel wordt evenwel niet goed ondergewerkt en een voorbewerking is nodig. Dit betekent extra rijden en extra verdichten, wat bij niet-kerende grondbewerking een probleem is.\n\nDe Kerner Komet.\n\nDe Kerner Komet heeft sterverdelers die de grond goed egaliseren.\nConclusie: Voor iedere grond en ieder gewas is weer een andere machine nodig. Hoe dat precies zit is nog niet goed bekend. Er is nog veel te ontdekken. Alle varianten hebben wel als nadeel dat er met zware machines wordt gewerkt zodat bodemverdichting op zal treden. Hier valt ook nog het een en ander te ontwikkelen. Bij de aanwezige akkerbouwers was er niet veel animo om met niet-kerende grondbewerking te starten. Hier kan in de toekomst verandering in optreden als bedrijven goede resultaten blijken te hebben en andere factoren zoals stijgende brandstofprijzen niet-kerende grondbewerking aantrekkelijker maken.\nLiteratuurBalen, D. van, 2012 Niet kerende grondbewerking in akkerbouw en vollegrondsgroenteteelt. http://www.biokennis.nl/Dossiers/niet_kerende_grondbewerking in_agv/Pages/default.aspx.\nFAO (Food and Agriculture Organisation of the United Nations), (copyright 2010). What is Conservation Agriculture. http://www.fao.org/ag/ca/1a.html.Padmos, T. 2011. Aardappelen bij Niet Kerende Grondbewerking. Stageverslag HAS Den Bosch.\n\n\n\nOndieper ploegen of cultivateren\nProbeer zo ondiep mogelijk te ploegen, maar niet altijd kan dat.\nEen duurzaam bodembeheer gaat uit van natuurlijke processen en brengt daar beperkt veranderingen in aan of intensiveert datgene wat in de natuur ook al gebeurt. Ploegen past hier eigenlijk niet in. Het bodemleven kent bijvoorbeeld van bovenin de grond naar beneden een geleidelijke verandering die een stabiel ecosysteem vertegenwoordigt. Door te ploegen wordt het gehele bodemorganisme letterlijk en figuurlijk op zijn kop gezet en is er geen sprake van werken in samenhang met de natuur.\nWaarom wordt er dan geploegd? Daar zijn meerdere redenen voor. Een te sterk vastgereden grond kan zo losgemaakt worden en wordt daardoor toegankelijk voor wortels. Verder wordt het door ploegen makkelijker om een goed zaaibed te krijgen zonder oogst- en mestresten. Ploegen gebeurt vaak vanwege praktische redenen, zelden om zo een hogere bodemkwaliteit op langere termijn te krijgen.\nOm deze laatste reden is er al heel lang geprobeerd een evenwicht tussen voor- en nadelen van ploegen te krijgen door zo ondiep mogelijk te ploegen. Heel veel experimenten in deze richting zijn uitgevoerd en de globale conclusie is misschien wel dat de opbrengsten niet echt hoger worden en de nadelen toch duidelijk naar voren komen. Ondiep ploegen wordt daarom maar heel weinig toegepast. De Rumpsted Ecoploeg die in de jaren 90 werd geïntroduceerd en tussen 10 en 15 cm diepte kon ploegen, belandde vaak achterin de schuur of ergens achter op het erf.\nDesondanks verdient het ondiepe ploegen toch aandacht. Er kan sprake zijn van een vicieuze cirkel: door dieper ploegen gaan het organischestofgehalte en de bodemstructuur achteruit, en dan gaan we maar nog dieper ploegen. Door de intensivering van de landbouw wordt vaak onder minder gunstige omstandigheden over de grond gereden en ook worden de machines zwaarder. Hierdoor verdicht de laag onder de bouwvoor en wordt het gebruikelijk om dieper te ploegen. Een ploegdiepte van 30 en soms 35 cm is gebruikelijk. Feit is dat de problematiek per situatie sterk varieert en dat er wel degelijk perspectieven voor ondiep ploegen zijn. Dat blijkt misschien uit het volgende.\nVoordelen ondiep ploegen-Een hoger organische stofgehalte met alle voordelen die daarmee samenhangen in de bovenlaag-De bovenlaag is beter bewerkbaar door een betere bodemstructuur-De kwaliteit van het zaaibed verbetert-Op lichte gronden is er minder verslemping-Bij ploegen ontstaat er een mechanisch gevormde structuur. Deze is minder stabiel dan een door het bodemleven gevormde structuur-Door de verhoging van de organische stof in de bovenste laag neemt de stikstofmineralisatie toe.-Bovenin meer vocht en meer bodemleven-Bij het ploegen is er minder versmering-Het probleem van de ploegzool is kleiner-De efficiëntie van de bemesting neemt toe-Ook op wat zwaardere gronden wordt het mogelijk om het ploegen in het najaar te verschuiven naar het voorjaar. Groenbemesters kunnen daardoor in de winter op het veld staan-Het brandstofverbruik is lager-Op wat langere termijn kan de opbrengst hoger worden omdat het zaadbed, de vochthuishouding en het bodemleven verbetert\nNadelen van ondiep ploegen-De onkruiddruk kan toenemen, vooral bij ploegen ondieper dan 20 cm-De kans bestaat dat het vochtgehalte in het voorjaar hoger is waardoor de bodembewerking later kan plaats vinden.-De beworteling neemt bij ondieper ploegen in de bovenste laag toe en in de onderste laag af. Dit kan een negatieve invloed hebben op de beschikbare hoeveelheid vocht en voedingsstoffen.-Oneffenheden in het perceel kunnen moeilijker vlak gemaakt worden door te ploegen.-Het is niet mogelijk om met ondergrondwoelers dieper liggende verdichte lagen los te maken.-Gewasresten worden niet altijd goed ondergewerkt.-De laag onder de bewerkte laag verdicht. Het is mogelijk woelijzers onder de ploeg aan te brengen om dit te voorkomen.-Door het invangen van gewasresten gaat de ploeg stropen.-Bij te natte grond treedt slip op bij bovenover rijden.-De aansluiting van de ploeggangen is soms niet goed. Bij bijvoorbeeld gras en luzerne kan er dan hergroei zijn. Door GPS-besturing kan de aansluiting van ploeggangen verbeterd worden.-Er is niet altijd voldoende losse grond om peen- en aardappelruggen te maken.\nSoorten ploegenDe Ecoploeg is de ploeg waar nu het meest ervaring mee is. Deze rijdt over het niet geploegde land en vormt daarom geen ploegzool. Een andere ploeg die bovenover rijdt is de Ovlac Mini. De Kverneland Ecomat rijdt door de voor. Om oogstresten en groenbemesters goed onder te werken, is een ploegdiepte van ca 12 cm nodig. Om ook de wortelonkruiden goed te onderdrukken moet tot ca 20 cm diep worden geploegd. Bij ploegen tot 12 cm diep hoeft de trekker niet in de voor te rijden.\nConclusieOndieper ploegen heeft potentieel grote voordelen, maar ook grote nadelen. Per situatie moet de keuze afgewogen worden.\nVergelijking ondiep ploegen en cultivaterenVoordeel ondiep ploegen-Onkruidzaden, gewasresten en mest kunnen goed ondergewerkt worden.-Er is redelijk veel grond om ruggen voor wortels en aardappels te maken.-In het voorjaar warmt de grond sneller op.\nNadeel cultivateren-Het bodemleven wordt verstoord.-Verticale wortel- en wormgangen worden verstoord wat invloed kan hebben op water- en luchtinfiltratie.\nLiteratuur\nPadmos, T. 2011. Aardappelen bij Niet Kerende Grondbewerking. Stageverslag HAS Den Bosch.Sukkel, W. 2012. Ploegen, hoe diep moet ik gaan?. Ekoland 10, p 12, 13.\n\n\n\nPloegen spitten of cultivateren\nEen hulp om een goede afweging te maken tussen verschillende bodembewerkingsmethoden.\nIn de praktijk is ploegen de favoriete hoofdgrondbewerking. Spitten en cultivateren zijn in specifieke gevallen de meest voor de hand liggende hoofdgrondbewerking. Vooral cultivateren lijkt voor de bodem gunstiger. Een beter bodemleven en hoger organischestofgehalte zijn het resultaat. In het volgende een overzicht van voor- en nadelen.\nVoordelen ploegenGewasresten volledig ondergewerktOnkruidzaden diep wegGoede verkruimeling\nNadelen ploegenBodemleven volledig verstoordOrganische massa te diepVoren die geëgaliseerd moeten worden\nVoordelen cultivatorGoede mengingGoede waterdoorlaatbaarheidGelaagdheid blijft intactGeen voren\nNadelen cultivatorGewasresten aan het oppervlakOnkruidzaden in toplaagMeerdere bewerkingen nodig\nVoordelen spitmachineGoede mengingCombineren met zaaiGeen vorenWeinig structuurbederfOnder natte omstandigheden toe te passenZware grond kan langer bewerkt worden\nNadelen spitmachineGewasresten aan het oppervlakOnkruidzaden in toplaagLage capaciteit"
  },
  {
    "objectID": "goedbodembeheer/schenkingen.html",
    "href": "goedbodembeheer/schenkingen.html",
    "title": "Schenkingen",
    "section": "",
    "text": "De website Goedbodembeheer.nl is een onafhankelijke website. De kosten van de website, van het onderhoud en de ontwikkeling worden gedragen door schenkingen.\nDoor een bedrag over te maken op: Gaia Bodemonderzoek, NL89 INGB 0003 8089 66  met vermelding: Schenking website Goed Bodembeheer maakt u het voortbestaan en de verdere ontwikkeling mogelijk.\nDe bodem is in vele opzichten belangrijk. Een website die het beheer van bodems bij uiteenlopend gebruik en uiteenlopende bodemtypes zo volledig mogelijk belicht is een belangrijke hulp voor een goed omgaan met bodems.\nMeer info via info@gaiabodem.nl"
  },
  {
    "objectID": "goedbodembeheer/verhoeven.html",
    "href": "goedbodembeheer/verhoeven.html",
    "title": "Frank Verhoeven",
    "section": "",
    "text": "De voorstellen van Frank Verhoeven:\nWeidegang: meer dan 150 dagen x 20 uur. Waarom? Minder mest opvangen in de stal en minder mest uitrijden geeft minder ammoniakemissie.\nUreum: lager dan 20. Een betere afstemming tussen energie en eiwit in het rantsoen van de melkkoeien zorgt voor minder stikstof in de urine.\nStikstof van eigen land: meer dan 65%. Grondgebonden boeren: efficiënt omgaan met stikstof zoveel mogelijk van je eigen land of uit de regio.\nAmmoniakemissie: minder dan 50 kg NH3 per hectare. Een optelsom van alle maatregelen in voeding, bemesting, weidegang, stalsysteem, minder jongvee, enzoverder.\nStikstof bodemoverschot: lager dan 125 kg N per hectare. De stikstof die niet de lucht in gaat, gaat verloren richting bodem en water.\nWie dit jaar in jaar uit moet betalen is nog niet geheel duidelijk, maar er moet wel wat gebeuren. “het ijzer is nu heet”.\nOver de financiering zegt hij:\nWe starten met een bedrag van 1 euro per 1.000 kg melk per indicator per jaar wat de boer kan verdienen. Dus als er aan alle vijf van de stikstofindicatoren voldaan wordt en er 800.000 kg melk wordt geleverd is er dus 4.000 euro per jaar te verdienen. Dat moet voldoende stimuleren. De regeling gaat lopen over meerdere jaren, zolang er geld in de pot blijft. En het staat de ‘groene partijen’ en belanghebbenden zoals provincies en waterschappen natuurlijk vrij de pot verder te spekken.\nOver de criteria:\nWaarom deze criteria? Omdat hiermee structureel en bedrijfsspecifiek de stikstofuitstoot wordt verminderd. Iedereen: intensief of extensief, groot of klein, op zand, klei of veen moet hier ergens goed op kunnen scoren. Vervolgens zoekt de boer helemaal zelf uit of hij dit met of zonder (erkende) bedrijfsadviseur gaat fiksen. Als je voldoet aan de bovenwettelijke criteria, heb je de stikstofpremie verdiend. Dit is een aanpak gericht op verleiding en met meer respect voor de boer als professionele ondernemer. Dus sector, het ijzer is nu heet: doe er je voordeel mee!\nTer toelichting:\nUreum\nUreum is een stikstofrijke verbinding in melk. Het gehalte mag niet lager dan 15 zijn omdat de melkeiwitproductie dan geremd wordt. Waarden boven 30 duiden op veel te hoge aanvoer van stikstof in het voer. Bij weiden van koeien buiten kan het ureumgehalte sterk variëren en boven de 20 uitkomen. Bijvoeren met eiwitarm krachtvoer kan dan nodig zijn.\nStikstofbodemoverschot\nDe hoeveelheid stikstof die in de bodem terechtkomt kan als ammoniak de lucht in gaan of als nitraat uitspoelen. Bij een laag organische stofgehalte is er stikstof nodig voor humusopbouw. Te overwegen is om dan een hoger stikstofoverschot toe te staan.\nLees meer op Boerenverstand.nl en het boek Bodemsignalen Grasland."
  },
  {
    "objectID": "goedbodembeheer/virussen-in-de-bodem.html",
    "href": "goedbodembeheer/virussen-in-de-bodem.html",
    "title": "Virussen in de bodem",
    "section": "",
    "text": "Virussen. Zitten die ook in de bodem?\nVirussen zijn soms heel nuttig\nVirussen hebben invloed op planten, dieren en mensen. Steeds dringt een virusdeeltje een organisme binnen en laat zich daar door het organisme vermenigvuldigen. De cel waarin het gebeurt springt open en nieuwe virusdeeltjes komen vrij. Bij planten kan dit een sterk negatief effect op de groei hebben. Er zijn veel soorten virusziekten bij planten. Vaak worden de virussen verspreid door bijvoorbeeld luizen.\nIn de zee zitten ook veel virussen. In een glas zeewater gemiddeld 150 miljoen virusdeeltjes. Virussen in zeewater hebben evenwel een belangrijk positief effect. Zouden er geen virussen in zeewater zitten dan zouden veel voedingsstoffen naar de bodem van de zee verdwijnen en het oppervlaktewater zou sterk verarmen. Virussen doden bacteriën, algen en andere organismen ondiep in de zee. De virussen zijn daarom heel belangrijk voor een stoffenkringloop in het water."
  },
  {
    "objectID": "goedbodembeheer/virussen-in-de-bodem.html#bodemvirussen-en-planten",
    "href": "goedbodembeheer/virussen-in-de-bodem.html#bodemvirussen-en-planten",
    "title": "Virussen in de bodem",
    "section": "Bodemvirussen en planten",
    "text": "Bodemvirussen en planten\nOver virussen in de bodem die landbouwgewassen aantasten is veel bekend. Van het tulpenvirus TVX is bekend dat verplaatsing in de bodem mogelijk is maar dat dat niet door een bepaald organisme gebeurt. Hoe dan wel is niet bekend. Recent is door de Proeftuin Zwaagdijk in samenwerking met de WUR aangetoond dat TVX 8 maanden in de bodem in leven kan blijven.\nDe leliebranche wordt geconfronteerd met een zeer besmettelijk virus dat een grote bedreiging is voor de gehele leliesector, het Plantago asiatica mosaic virus (PlAMV). Naast PlAMV is enkele jaren geleden een vergelijkbaar virus in lelie aangetroffen, het Tulpenvirus X (TVX). De besmettelijkheid van TVX lijkt bij lelie vergelijkbaar groot te zijn als de besmettelijkheid van PlAMV. Vuil en plantenresten van de bollen wegspoelen met (warm) water en eventueel zeep gebruiken om aankoeken van vuiligheid te voorkomen zijn het belangrijkst en het meest effectief.De verspreiding van PlAMV en TVX is complex, de beheersing van dit virus nog complexer. Een groot aantal onkruiden en groenbemesters zijn waardplant.\nBij sla kennen we het bobbelblad- en kringnecrosevirus. Ze worden in de bodem verspreid door de bodemschimmel Olpidium brassiae. Deze schimmel ontwikkeld zich in vochtige luchtarme grond. Zorgen voor een goede bodemstructuur is belangrijk om de schade te beperken."
  },
  {
    "objectID": "goedbodembeheer/virussen-in-de-bodem.html#bodemvirussen-en-het-bodemecosysteem",
    "href": "goedbodembeheer/virussen-in-de-bodem.html#bodemvirussen-en-het-bodemecosysteem",
    "title": "Virussen in de bodem",
    "section": "Bodemvirussen en het bodemecosysteem",
    "text": "Bodemvirussen en het bodemecosysteem\nHebben bodemvirussen ook een belangrijke rol in het bodemecosysteem? Bekend is dat er vele soorten bodemvirussen zijn en dat ze in alle bodems van de wereld voorkomen. Ze leven van bacteriën. Zorgen ze misschien voor een sneller vrijkomen van voedingsstoffen in het voorjaar? Hier is niets over bekend. Er is nooit onderzoek gedaan naar een eventuele invloed van virussen op de bodemecologie."
  },
  {
    "objectID": "goedbodembeheer/economie.html",
    "href": "goedbodembeheer/economie.html",
    "title": "Economische kanten van verbetering van de bodemvruchtbaarheid",
    "section": "",
    "text": "Alle maatregelen in de landbouw die op de bodem gericht zijn kosten geld en kunnen ook geld opleveren. Dat laatste is soms op korte en soms op langere termijn. Het is per bedrijfstype en bodemtype steeds weer wat anders. Dat maakt dat het een ingewikkeld onderwerp is. In het volgende enkele voorbeelden.\nEconomische aspecten gebruik compost\nEen gangbare akkerbouwer kan 55 euro per ha verdienen door GFT-compost te gebruiken.\n Gebruik van GFT-compost naast drijfmest en aanvullend kunstmest op een gemiddeld akkerbouwbedrijf in Zuid Nederland resulteert in een positief saldo van gemiddeld €55 ha-1 ten opzichte van de basissituatie waarin de maximaal toegelaten hoeveelheid drijfmest en kunstmest wordt gebruikt. Ook indien rekening gehouden wordt met tijdseffecten voordat meeropbrengsten en besparing op beregeningskosten worden gerealiseerd is het gemiddeld rendement over 30 jaar 17%. Het prijsverschil (op land) tussen compost en drijfmest heeft zeer grote invloed op deze bedrijfseconomische gevolgen. Indien dit verschil €9 is, in plaats van de veronderstelde €15 (in geval van GFT-compost), dan verdubbelt het positieve saldo bij compostgebruik en halveert de terugverdientijd naar 3 jaar. Dit grote effect van het prijsverschil tussen compost en drijfmest is er ook verantwoordelijk voor dat het gebruik van (dure) zeer schone compost vrijwel nooit rendabel zal zijn voor situaties waarin drijfmestgebruik een realiteit is. Ook het gebruik van compost op grasland is hierdoor zelden rendabel. Daarnaast is het effect op de gewasproductie van grote invloed op de bedrijfseconomische gevolgen van compostgebruik. Het is aannemelijk gemaakt dat de veronderstelde 5% meeropbrengst bij gebruik van GFT-compost een voorzichtige aanname is voor situaties waarin het organischestofgehalte van wezenlijke invloed is op de bodemkwaliteit. Mocht deze meeropbrengst echter lager liggen, dan daalt het bedrijfseconomisch rendement zeer snel; bij 4% meeropbrengsten bijvoorbeeld resteert een positief saldo van €21 ha-1 en daalt het gemiddeld rendement over 30 jaar naar 3%. Bron: J. de Wit, Bedrijfseconomische aspecten van compostgebruik in de akkerbouw. Louis Bolk Instituut 2013.\nEconomie bodemonderhoud grasland\nDoor een goede verhouding te kiezen tussen blijvend gras, grasklaver en mais kan een veehouderijbedrijf op zand 7000 euro verdienen.\n Door elke drie jaar 20% grasklaver op het melkveebedrijf te roteren met 20% snijmais, en 60% van het perceel te reserveren voor blijvend grasland met een lage frequentie van graslandvernieuwing verbetert de bodemkwaliteit aanzienlijk. Bij onderzoek van het Louis Bolk Instituut in 2016 werden het organische stofgehalte, de bodemchemie, de bodemstructuur, de beworteling, het bodemleven en de waterhuishouding beoordeelt. Zo loopt bijvoorbeeld het organische stofgehalte op dekzandgrond onder blijvend grasland op naar 6 tot 7% terwijl continue bouwland rond de 2% schommelt. Met een vruchtwisseling van 3 jaar grasklaver en 3 jaar mais kan dit organische stofgehalte oplopen naar 3,5 tot 4%. Vervolgens hebben de onderzoekers in twee scenario’s doorberekend wat de effecten zijn als een gemiddeld melkveebedrijf uit de regio Achterhoek en Liemers overstapt op blijvend grasland en snijmais in rotatie met grasklaver. Hieruit blijkt dat dit geld oplevert (tussen de € 6.000 en ruim €7.400) én milieuwinst: minder aanvoer van soja en minder gebruik van kunstmest, waardoor de nitraatuitspoeling daalt, en de ammoniakuitstoot beperkt blijft. Bron: van Eekeren e.a. Veefocus december 2016.Economie bodemonderhoud akkerbouwFinanciele aspecten van bodembeheer in de akkerbouw.\nEconomie bodemonderhoud akkerbouw\nAan de hand van drie cases worden de economische effecten behandeld van verbetering van de bodemkwaliteit door extra aanvoer van organische stof. Daartoe zijn voor elk van de drie cases twee bemestingsstrategieën toegepast. Van deze strategieën zijn de technische en financiële effecten op korte en lange termijn in kaart gebracht. Daartoe is gebruik gemaakt van Ndicea (model om de nutriëntenvoorziening te berekenen), GSA (LEI spelsimulatie akkerbouw om de financiële en technische resultaten op korte termijn te berekenen) en de expertise van Coen ter Berg (voor de technische effecten op lange termijn).BemestingsstrategieënDe toegepaste bemestingsstrategieën zijn ‘gewasbemesting’ en ‘bodembemesting’.Onder gewasbemesting verstaan we een bemestingsstrategie waarbij de toediening van de nutriënten zoveel mogelijk aansluit bij de behoefte van het gewas. Er wordt veel gewerkt met minerale stikstofmeststoffen door gebruik te maken van kunstmest (in gangbare landbouwsystemen) of ‘scherpe’ meststoffen zoals runderdrijfmest, kippenstrooiselmest en vinasse die in het voorjaar worden toegediend (in biologische landbouwsystemen).Bij ‘bodembemesting’ wordt het gewas indirect bemest via het bodemleven. Jaarlijks wordt een grote hoeveelheid organische stof aan de bodem toegevoegd, waarbij via allerlei bodemprocessen mineralisatie van organisch gebonden stikstof plaatsvindt. Deze stikstof kan vervolgens ten goede komen aan de plant.\nDrie cases\n\nCase I is een bedrijf op kleigrond met een vierjaarlijks vruchtwisselingschema met consumptieaardappelen, suikerbieten, wintertarwe, zomergerst en zaaiuien. De bedrijfsvoering is gangbaar. Voor deze case zijn twee (extreme) bemestingstrategieën toegepast. In geval van gewasbemesting worden alleen kunstmeststoffen toegediend. Bij bodembemesting is de bemesting er op gericht zoveel mogelijk organische stof aan de bodem toe te voegen door gebruik van dierlijke mest, groencompost en groenbemesting.\n\nCase II is een bedrijf met een biologische bedrijfsvoering. Het bedrijf ligt op zavelgrond en kent een zevenjaarlijkse vruchtwisseling met zomertarwe, consumptieaardappelen, kroten, zaaiuien en witlofwortelen. De gewasbemesting gaat uit van voorjaarsbemesting met runderdrijfmest, kippenstrooiselmest en vinasse. In het geval van bodembemesting wordt gebruik gemaakt van potstalmest in combinatie met groenbemesting, onderploegen van stroresten en het opnemen van luzerne in het bouwplan.\n\nCase III tenslotte is eveneens een biologisch akkerbouwbedrijf. Het ligt op kleigrond. Het bouwplan is zesjarig met zomertarwe, consumptieaardappelen, stamslabonen, suikerbieten en knolselderij. De bemestingsstrategieën zijn vergelijkbaar met Case II: De gewasbemesting bestaat uit runderdrijfmest en kippenstrooiselmest die in het voorjaar worden gegeven; de bodembemesting gaat uit van potstalmest, groencompost, groenbemesters, stroresten en luzerne in het bouwplan.\n\nResultaten op korte termijnIn alle drie cases blijkt op korte termijn ‘gewasbemesting’ veel voordelen te hebben boven ‘bodembemesting’.Op het gangbare bedrijf (case I) zijn dat een gemakkelijke toediening, goede beschikbaarheid van de meststoffen, eenvoudige opslag, de goede voorspelbaarheid van de werking van de meststoffen en de onafhankelijkheid van de weersomstandigheden.\nVoor de beide cases met biologische bedrijfsvoering (II en III) zijn de voordelen van gewasbemesting een goede beschikbaarheid van de gebruikte relatief goedkope mestsoorten, lage uitrijkosten, geen kosten voor groenbemesting en goede gewasopbrengsten. Dit resulteert in een fors hoger saldo bij gewasbemesting; het verschil met bodembemesting is becijferd op enkele honderden euro’s per hectare. Er kleven op korte termijn ook nadelen aan gewasbemesting op biologische bedrijven. Die hebben vooral te maken met het toedieningstijdstip. In het voorjaar is men afhankelijker van weersomstandigheden, waardoor structuurschade kan ontstaan en de kans op uitstel van zaai- of pootdata groter wordt. Verder worden er hogere eisen aan de logistiek gesteld om de mest op het juiste tijdstip op de juiste locatie te krijgen. Een ander nadeel is de hogere arbeidspiek in het voorjaar.\nResultaten op lange termijnEen groot nadeel van gewasbemesting is de negatieve organische stofbalans. Jaarlijks wordt meer organische stof afgebroken dan via de bemesting wordt toegediend. Op korte termijn merk je daar niet veel van, maar op langere termijn echter breekt de negatieve organische stofbalans op. Op het gangbare bedrijf uit het teruglopende organische stofgehalte zich in een slechtere bodemstructuur, waardoor de bewerkbaarheid en de slempgevoeligheid toenemen. De opkomst van de bieten en de uien zal sterk gaan wisselen en de onkruiddruk zal toe gaan nemen. Bij bodembemesting neemt de organische stofbalans toe, waardoor de bodem beter bewerkbaar wordt, de opkomst stabieler en de onkruiddruk geringer. Dit uit zich op het gangbare bedrijf in (nog) betere financiële resultaten op lange termijn.\nOp biologische bedrijven doen deze tendensen zich ook voor. De gevolgen daarvan zijn zelfs nog groter omdat er minder correctiemogelijkheden beschikbaar zijn. Ondanks het grote financiële nadeel op korte termijn blijkt bodembemesting op langere termijn voordelen te hebben.\nKosten van afzonderlijke bodemverbeterende maatregelenEr is een globale inschatting gemaakt van de kosten van verschillende manieren om het organische stofgehalte op te krikken. Per ton effectieve organische stof variëren deze kosten tussen -€50 tot +€60 voor de gangbare landbouw en -€40 tot +€90 voor de biologische landbouw. In het algemeen zijn dierlijke meststoffen goedkoper dan groenbemesters, stroresten en groencompost, maar de verschillen zijn sterk afhankelijk van incidentele prijsniveaus.\nConclusieVoor het gangbare bedrijf heeft een ruime organische stofvoorziening al op korte termijn een financieel voordeel bij een gunstige prijs van dierlijke mest. Op langere termijn neemt dat voordeel toe door de positieve effecten van een hoog organisch stofgehalte.\nVoor de beide biologische cases is op korte termijn gewasbemesting sterk in het voordeel, maar op langere termijn levert bodembemesting voordelen op. Over de effecten op langere termijn zijn weinig tot geen onderzoeksresultaten beschikbaar. Daarom zijn er grove aannames gemaakt over die effecten. Volgens ruwe inschattingen is de terugverdientijd van de investering in de bodemstructuur twaalf jaar (case II) tot ruim zeventien jaar (case III).\nDeze studie is tot stand gekomen in een samenwerking tussen LEI (Henri Prins), Coen ter Berg Advies en LBI (Jan Bokhorst)."
  },
  {
    "objectID": "goedbodembeheer/bodemontwikkeling.html",
    "href": "goedbodembeheer/bodemontwikkeling.html",
    "title": "Bodemontwikkeling",
    "section": "",
    "text": "Bodemontwikkeling\n\n### ontwikkeling van bodems\nBodems veranderen op langere termijn. Kalk en ook veel voedingsstoffen voor de planten spoelen uit en verdwijnen. De grond wordt steeds zuurder.  \nBodems veranderen op langere termijn. Kalk en ook veel voedingsstoffen voor de planten spoelen uit en verdwijnen. De grond wordt steeds zuurder.  Je kunt spreken van jonge en oude gronden. Jonge, net afgezet door rivier of zee. Oude, sterk verarmd.\nAlle gronden van de wereld zijn in te delen in de reeks van jong naar oud. De plaats in de reeks bepaalt het landschap en heeft een zeer grote invloed op het wenselijke bodembeheer in de landbouw.\nZo ontwikkelen bodem en landschap zich over langere tijd\n\nIn foto’s Het landschap:\n\nLandschap\nEerst is er een natte vegetatie met bijvoorbeeld riet (Oostvaardersplassen). Dan een weelderig  bos (bij Lelystad). Bij het ouder worden verschijnen eiken, beuken en lindes (Zoelen). Dan wordt de bodem zuur en gaat eik overheersen (Drempt). Tenslotte nog zuurder en wat op zandgrond nu overal al te zien is zal ook op kleigronden gebeuren: Berk, den, heide (Austerlitz) verschijnen. Tenslotte verdicht de grond en ontstaat hoogveen (Fochteloo).  \nEn de bodem\n\n\n\nzeeklei                            2. oudere rivierklei          3. kalkloze oude klei       4. humusinspoeling zand\n\n\nDe bodem:1. Zeekleigond met schelpen er nog in en heel weinig organische stof.2. Kleigrond in de Betuwe. Ruim organische stof en diepe beworteling.3. Alle kalk weg. De bodem wordt zuur en verdicht.4. Op klei nog nauwelijks te zien, maar op zand overal: zure humus van den, berk en heide verdicht de grond. De gehele ontwikkeling in een animatie:"
  },
  {
    "objectID": "goedbodembeheer/index.html",
    "href": "goedbodembeheer/index.html",
    "title": "Index",
    "section": "",
    "text": "ACTUEEL 2023"
  },
  {
    "objectID": "goedbodembeheer/index.html#overlijdensbericht-jan-bokhorst",
    "href": "goedbodembeheer/index.html#overlijdensbericht-jan-bokhorst",
    "title": "Index",
    "section": "Overlijdensbericht Jan Bokhorst",
    "text": "Overlijdensbericht Jan Bokhorst\nZondag 15 oktober is op 76-jarige leeftijd Jan Bokhorst overleden. Hij werd gezien als een groot pionier in de biologische landbouw.\n\nBODEM VAN HET JAAR 2023\n\nDe bodem van het bedrijf Jan Jonkman aan de Bronsweg in Lelystad is gekozen tot de Nederlandse Bodem van het Jaar 2023. \nWaarom is deze bodem gekozen en wat zijn de eigenschappen?\nLees meer\nWAT HOUDT BODEM VAN HET JAAR IN?\n\nSinds 2015 is door de Verenigde Naties 5 december uitgeroepen tot “Wereld Bodemdag”.\nIn navolging van andere landen is nu ook in Nederland op 5 december 2022 voor het eerst de prijs\n“Bodem van het Jaar 2023” bekend gemaakt.\nUit 6 genomineerden heeft de jury unaniem de Bodem van het jaar 2023 toegekend aan Jan Jonkman uit Lelystad.\nZijn biodynamisch beheerde bodem was gedurende 31 jaar door Jan Bokhorst (bodemkundige) bemonsterd en geanalyseerd met een verrassend resultaat.\nLees meer over de verkiezing van de bodem door de Nederlandse Bodemkundige Vereniging bij Bodems.nl/nieuws\nPRACHTIGE BROCHURE BODEM VAN HET JAAR 2023\n\n\n\ncompost in china lang geleden\n\n\nEr is nu ook een brochure met:\n\nInformatie over wat de bodem van het jaar, die door de Nederlandse Bodemkundige Vereniging (NBV) wordt georganiseerd, betekent.\n\nInformatie over de bodem van 2023\n\nDownload de brochure HIER"
  },
  {
    "objectID": "goedbodembeheer/index.html#de-bodem",
    "href": "goedbodembeheer/index.html#de-bodem",
    "title": "Index",
    "section": "De bodem",
    "text": "De bodem\nDirect naar\n\nGraaf een kuil\n\nBodemleven\nBodemstructuur\nBeoordeling visueel\nBodemanalyse\nWater in de grond\nOrganische stof\nBodem en voedingsstoffen\nGewas en voedingsstoffen\nZiektewerendheid\n\n\nZandgronden\nEen sterk verdichte zandgrond. Hoe je de structuur van bodems kunt verbeteren lees je onder bodembeheer en maatregelen\n\nZavel- en kleigronden\nGa er voorzichtig mee om want een foute bewerking kan jarenlang gevolgen hebben\nDe Wageningse hoogleraar bodemkunde Leen Pons gaf lang geleden aan hoe je een bodem kunt beoordelen:\n\nGraaf een kuil en gooi de grond er weer in. Bij een kwalitatief goede grond heb je niet genoeg grond om de kuil te vullen; bij een slechte grond hou je grond over. \nIn een goede grond zit veel lucht en die verdwijnt door graven en aanstampen.\n\n\n\nGras op verdicht veen\nVeengronden\nHier kunnen we veel van leren. Het gaat dus niet alleen om veel organische stof, maar vooral om bodemleven voedende organische stof\nGras op mooi los veen\n\n\nEen organisme\nDe bodem is een boeiend geheel van mineralen, voedingsstoffen en een zeer divers bodemleven. We weten er nog lang niet alles vanaf en het is op iedere plek weer anders. Toch kunnen we er al heel wat van laten zien.\nBodemleven\nDe regenworm Lumbricus terrestris leeft zijn hele leven in een enkele verticale gang. Door deze gang kunnen wortels naar beneden, overtollig water afgevoerd worden en kan lucht in de grond komen. Het grote belang van deze wormsoort wordt steeds duidelijker\nBodemchemie\nDe chemische bodemanalyse is een belangrijk hulpmiddel bij de bemestingskeuze. Bedenk wel dat de grond een uur schudden met een zoutextract niet na kan bootsen wat plantenwortels en bodemleven in het hele groeiseizoen doen. U moet ook zelf nadenken. Wij helpen u daarbij."
  },
  {
    "objectID": "goedbodembeheer/index.html#de-bodem-vruchtbaar-maken",
    "href": "goedbodembeheer/index.html#de-bodem-vruchtbaar-maken",
    "title": "Index",
    "section": "De bodem vruchtbaar maken",
    "text": "De bodem vruchtbaar maken"
  },
  {
    "objectID": "goedbodembeheer/index.html#nederland-per-bodemtype",
    "href": "goedbodembeheer/index.html#nederland-per-bodemtype",
    "title": "Index",
    "section": "Nederland per bodemtype",
    "text": "Nederland per bodemtype\n\nFlevopolders\nZeeklei\n\nOude rivierklei en loess\nVeenkoloniën\nZware kleigronden\nBeekdalgronden\nHeideontginningen\nOude akkers\nVeengronden\nRivierkleigronden\nDuinzanden\n\nOverzicht Nederland"
  },
  {
    "objectID": "goedbodembeheer/index.html#nederland-per-gebruikstype",
    "href": "goedbodembeheer/index.html#nederland-per-gebruikstype",
    "title": "Index",
    "section": "Nederland per gebruikstype",
    "text": "Nederland per gebruikstype\n\nAkkerbouw Flevoland\nAkkerbouw zeeklei\nAkkerbouw kalkarme klei\nAkkerbouw loess\nAkkerbouw veenkoloniën\nGrasland veen\nGrasland zand\nGrasland zavel en klei\nGroenteteelt Noord-Holland\nGroenteteelt zand\nBollenteelt zand\nBollenteelt klei\nBoomkwekerij\nDruiven\nFruit\nKasteelt"
  },
  {
    "objectID": "goedbodembeheer/index.html#stad-sport-moestuin",
    "href": "goedbodembeheer/index.html#stad-sport-moestuin",
    "title": "Index",
    "section": "Stad Sport Moestuin",
    "text": "Stad Sport Moestuin\n\nStadslandbouw\nGolfbanen\nSportvelden\nMoestuin\n\n\nNoord Friesland\nBij gras op zware klei draait alles om de dikte van de donkere doorwortelbare graszode. Hier is deze zeer dik namelijk 13 cm.\n\nWieringermeer\nWel of niet ploegen. Daar is het laatste woord nog niet over gezegd. Per bedrijf zal de keuze weer anders uitkomen. Uien telen zonder ploegen is het moeilijkste.\n\nTeelt op karton gaat vaak mis. De grond eronder is te dicht en regenwormen kunnen niet bij de compost die op het karton ligt komen.\n\nOp een voetbalveld moeten wortels tot 40 cm diep gaan. Dat is hier niet het geval.\n\nAchterhoek\nBij groenteteelt op zand is het op deze grond niet makkelijk. De plantenwortels komen vrijwel niet door de donkere podzolinspoelingslaag heen. Uitspoeling van voedingsstoffen en droogte in de zomer zijn hier het gevolg van\n\n\nIn moestuinen kan vaak veel verbeterd worden aan de bodem. Steek eens een kluit uit. Bij deze slaplant zie je op 20 cm diepte veel wortels. Zo hoort dat! Vaak is de bodem daar al te dicht."
  },
  {
    "objectID": "goedbodembeheer/index.html#maatregelen",
    "href": "goedbodembeheer/index.html#maatregelen",
    "title": "Index",
    "section": "Maatregelen",
    "text": "Maatregelen\nDirect naar\nKalk\nGroenbemesters\nDraineren\nBandendruk\nMest en compost\n\nGroen: goede zuurgraad van gras. Geel, oranje en rood: de grond is te zuur.\n\nSoms moet de ondergrond losgemaakt worden door te woelen. Beter is het om verdichting te voorkomen door op vaste rijpaden te rijden of diepgravende regenwormen het werk te laten doen.\n\nVaste rundermest. Nog steeds is niet helemaal duidelijk waarom die zo’n buitengewoon goede invloed op de bodem heeft. .\n\nVlinderbloemigen zijn er in vele soorten en heel belangrijk voor voldoende aanvoer van organische stof. De afgebeelde gele mosterd heeft een diepe penwortel en houdt de bodem toegankleijk naar de diepte. Veel andere wortels heeft dit gewas niet. Voor veel wortels moet je naar de granen en de grassen. Rogge is dan de kampioen.\n.\n.\nAchtergronden\nDirect naar\nBiologische landbouw\nBiologische landbouw en bodem\nResultaten biologische bedrijven\nProductkwaliteit\nKwaliteit telen\nGewassen A-P\nGewassen R-Z\nMeer over kwaliteit\nMaatschappelijke vraagstukken\nBodem  en klimaat\nBodems van de wereld\nBodems van de wereld\nDiagnosis of soil related crop problems\nBodem en opvoeding\nDe wortelkindertjes\n\nDe terra preta in het Amazongebied. Links een vruchtbare grond door duizenden jaren mest en houtskool van vuren te mengen, rechts een oorspronkelijke oerwoudgrond\n\nHet is belangrijk om al jong bij kinderen bewustzijn voor de bodem bij te brengen. Om voor te lezen: het boekje de Wortelkindertjes\n\nPeriodiek ontploffen er fabrieken of voorraden van kunstmeststikstof. Dit geeft aan hoeveel energie er in stikstofkunstmest zit. Stikstof alleen kan een bodem niet vruchtbaar maken. Deze verbrandt als het ware de humus. Bij stikstof moeten ook koolstofrijke materialen komen. Meng dus stikstofrijk (vlinderbloemige gewassen, mest) met koolstofrijk (wortels van planten, stro)\n\nACTUEEL\nActueel 2021\nPRAKTIJKGIDS WERKEN AAN BODEMVRUCHTBAARHEID GRATIS TE DOWNLOADEN\n\nDe uitgebreide publicatie WERKEN AAN BODEMVRUCHTBAARHEID gericht op een groot aantal maatregelen in akkerbouw, tuinbouw en grasland als PDF te downloaden. Eerste versie oktober 2021.\nDownload hier   (6 mb)\nDE EERSTE LANDBOUW IN ZUID-AMERIKA BEGON 8000 JAAR EERDER DAN VOORHEEN WERD GEDACHT\n\n18.000 jaar geleden trokken de eerste mensen uit Siberië via Alaska Amerika in. Voorheen werd gedacht dat de landbouw pas 2000 jaar geleden begon. Door veel onderzoek de afgelopen 10 jaar blijkt de landbouw al 10.000 jaar geleden begonnen te zijn. De dikke zwarte bodems (Terras pretas) zijn daar getuige van                                               Lees meer\nDE VOEDING VAN DE MENS LIJKT WEL WAT OP DIE VAN DE BODEM\n\n\n\ncompost in china lang geleden\n\n\nBij mensen die veel fysieke inspanning leveren en ouderen moet er een goede verhouding tussen eiwit en koolhydraten in de voeding zijn. Het gaat om ca. 20 gram eiwit naast 60 gram koolhydraten. Ook bij de bodem is een goede verhouding tussen stikstofrijke en koolstofrijke voeding van belang.\nEiwit bij de mens: kaas, kwark, vlees, vis en vegaproducten.\nBij de bodem klaver en andere vlinderbloemigen, mest.\nKoolhydraten bij de mens: rijst, pasta, brood en aardappel.\nBij de bodem: stro, gewasresten en groenbemesters met stevige stengels, groen- en GFT-compost.\nEen van beide mag bij mens of bodem nooit overheersen.\nREGENWORMHOOPJES IN DE SNEEUW\n\nJe houdt het niet voor mogelijk. De sneeuw is nog niet helemaal weg en de regenwormen werken al weer aan bodemvruchtbaarheid.\nIN DE TOEKOMST VEEL VOEDSEL UIT ZEE? NEE!\n\nVolgens de FAO, de Europese commissie en veel Wageningse Wetenschappers moeten we ons in de toekomst meer gaan richten op voedselproductie in zee. Theoretisch bioloog Jaap van der Meer is hier duidelijk over. Dat kan niet. Het is alleen beperkt mogelijk en we zitten al tegen de grenzen aan. De reden: te weinig voedingsstoffen. Voor voedselproductie zijn we aangewezen op de landbodems. \nLees meer\nIS DE LANDPLATWORM EEN BEDREIGING VOOR REGENWORMEN?\n\n\n\ncompost in china lang geleden\n\n\nDe landplatworm komt in toenemende mate voor in Nederland. Vaak wordt gedacht dat deze een gevaar is voor regenwormen. Dat is niet zo.\nRegenwormen leveren een grote bijdrage aan de bodemvruchtbaarheid en kunnen door landplatwormen worden gedood. Hoewel vaak het tegenovergestelde wordt gezegd zijn ze toch geen echt gevaar voor de regenwormen.\nLees meer\nDE FAO ORGANISEERDE EEN WEDSRIJD VOOR HET MOOISTE BODEM KINDERBOEK\n\nDe uitslag:\n\nThe science and spectacle of soil life\nSoil biodiversity\nThe home of life\n\nBestanden zijn vrij te downloaden. Voor commercieel gebruik is toestemming nodig: www.fao.org/world-soil-day/bookcontest.\nEen boekje dat we in het Nederlands vertaalden: Een reis door de bodem\nIS DRIJFMEST NU GOED OF SLECHT VOOR REGENWORMEN?\n\nDrijfmest lijkt heel schadelijk voor regenwormen en is dat soms ook. Wanneer goed toegepast stimuleert drijfmest juist de regenwormen. \nIn grasland zie je soms dode wormen na drijfmesttoediening. Dat komt door giftige stoffen zoals ammonium. Na enige tijd is de ammonium omgezet in nitraat en is de drijfmest voedsel voor regenwormen geworden.\nIn akkerbouw en groenteteelt werkt drijfmest alleen goed bij voldoende aanbod van koolstofrijk materiaal.\nLees meer\nKRINGLOOPLANDBOUW IN CHINA, KOREA EN JAPAN\n\n\n\ncompost in china lang geleden\n\n\nGedurende meer dan 3000 jaar was er in het verre oosten een perfecte kringlooplandbouw. King beschreef in 1909 heel precies hoe 700 miljoen mensen leefden in een kringloopsysteem. Hij zag bijna geen vliegen want alle materiaal waar vliegen zich in kunnen vermenigvuldigen was al voor compost in gebruik genomen. Wat men in 30 tot 40 eeuwen had geleerd maakte King zichtbaar. De omstandigheden in 1909 waren anders dan nu in Nederland. De houding van toen kan ons veel leren. Heel goed kijken en daar van leren is een van de onderdelen van die houding.  Wij maakten een kort overzicht van dit bijzondere landbouwsysteem.\nLees meer\nActueel 2020\nKISS THE GROUND OP NETFLIX. Je mist niet veel wanneer je het niet ziet\n\nDe op zich indrukwekkende film kan bij mensen die totaal niets van de bodem afweten ertoe leiden dat voor hen de bodem en het begrip bodemvruchtbaarheid in beeld komen. Er wordt evenwel veel onzin over de bodem gezegd. Het gevaar bestaat dat voorstanders van een industrielandbouw, met veel kunstmest en gif, het gevoel krijgen dat alternatieve ideeën op drijfzand zijn gebouwd en dat je er geen aandacht aan hoeft te besteden.\nLees meer\nBOEREN MET MINDER WATER IN DE MELKVEEHOUDERIJ\n\nNick van Eekeren in verslag Vruchtbare Kringloop Overijssel:\nDingen die melkveehouders gelijk morgen kunnen doen: naast Engels raaigras ook kruiden en klavers inzaaien. Mengsels met cichorei en smalle weegbree kunnen dieper wortelen, rode grasklaver verdampt veel minder water. Veel boeren zijn ook enthousiast over het kweken van sorghum als veevoer, een graan dat minder water dan mais vraagt. Pendelende regenwormen maken diepe wormengangen en kunnen je waterinfiltratie verdrievoudigen. We doen hier onderzoek naar. Meer info: www.vruchtbarekringloopoverijssel.nl\nDUITS ONDERZOEK NAAR DE INVLOED VAN RESTPRODUCTEN VAN DE BIOGASPRODUCTIE OP DE BODEM\n\n\n\nwortelstelsel groenbemesters\n\n\nDuits onderzoek naar effect van restproducten van biogasproductie voor de bodem laat zien dat dat de restproducten van biogas bereiding het bodemleven stimuleren, maar het organische stofgehalte niet op peil kunnen houden. Restproducten hebben minder voedsel voor regenwormen dan niet gefermenteerde drijfmest. Deze drijfmest stimuleert regenwormen het sterkst. \nLees meer\nOktober 2020\nPLANTSAPANALYSES ZIJN NOG NIET KLAAR VOOR DE PRAKTIJK \nDe mogelijkheid om plantsapanalyses uit te laten voeren wordt steeds vaker aangeboden. Er is wel een probleem. De vertaling naar de praktijk is nog niet voldoende onderzocht, maar ook vaak helemaal niet mogelijk. Lees meer DE VERSPREIDING VAN REGENWORMEN IN BEELD GEBRACHT \nEr zijn grote verschillen in aantallen en soorten regenwormen . Binnen Nederland, maar ook over de hele wereld. 140 onderzoekers maakten een kaart. Binnen Nederland zijn er buitengewoon grote verschillen in aantallen regenwormen. Hoe komt dat?Lees meer HET WORTELSTELSEL VAN GROENBEMESTERS \nGranen en grassen wortelen heel intensief. Vlinderbloemigen hebben heel weinig wortels maar deze wortels zijn stikstofrijk en stimuleren het bodemleven. Koolsoorten wortelen wel diep maar de wortelmassa is gering.\ndownload hier\nHET LAATSTE SCHILDERIJ VAN VINCENT VAN GOGH WAS EEN BODEMPROFIEL \nDit jaar is ontdekt waar Vincent van Gogh zijn laatste schilderij maakte. Het schilderij ‘Boomwortels’ is gemaakt langs een weg bij Auvers-sur-Oise bij Parijs. Een van de wortels is nu nog steeds te zien.\n           Lees meer\nFRANK VERHOEVEN SCHETST DE OPLOSSING VOOR HET STIKSTOFPROBLEEM \nFrank Verhoeven van Boerenverstand.nl heeft in het vakblad Melkvee concrete voorstellen geformuleerd voor oplossing van het stikstofprobleem. Het gaat om normen voor minimale weidegang, maximaal ureumgehalte in melk, zelf stikstof binden, lage ammoniakemissie, beperkte stikstofaanvoer. Lees meer\nHET BODEMLEVEN NA DROOGTE \nWanneer het na een periode van droogte gaat regenen kunnen planten weer beter groeien. Dat komt niet alleen door een betere watervoorziening. Het vrijkomen van voedingsstoffen door bacterien en de uitscheiding van wortelexudaten spelen ook een rol.            Lees meer\nDE GEUR NA REGEN \nBij regen na droogte hangt er een specifieke geur in de lucht. Die vinden we aangenaam. Deze geur leidt tot gevoelens van hoop en vernieuwing zei iemand laatst.\nLees meer WADBODEMS \nDe Duitse bodemkundige vereniging kiest ieder jaar de bodem van het jaar. Dit jaar is het de wadbodem.\nLees meer\nVIRUSSEN. ZITTEN DIE OOK IN DE BODEM? \nIn de zee zijn virussen onmisbaar. In mens, dier en plant geven ze problemen, soms zeer grote. Hoe is het nu met virussen in de bodem?\n           Lees meer\nDE BODEMSTRUCTUUR DIT VOORJAAR \nDoor de vele regen dit voorjaar staat er vaak water onder in de bouwvoor. Ook in de bouwvoor is de structuur door de vele regen vaak slecht. Later werd het droog en de grond keihard waardoor de bodembewerking moeilijk is. Opvallend is de vaak zeer mooie grond onder groenbemesters. \nLees meer 25 JAAR KRINGLOOP. EEN ANALYSE \nHet leerbedrijf Warmonderhof in Dronten is een biologisch-dynamisch gemengd bedrijf met melkvee, gras(klaver), graan en hakvruchten. Er worden geen mest, voer of strooisel aangekocht en geen bestrijdingsmiddelen gebruikt. De gewasopbrengsten zijn door de jaren heen gestegen tot een behoorlijk hoog niveau, de emissies - behalve die van methaan - zijn laag en de bedrijfsopzet is economisch haalbaar. In dit rapport wordt nagegaan hoe het bedrijf functioneert en in hoeverre het als een baken kan fungeren voor de transitie naar een kringlooplandbouw.\nDownload het rapport Lees meer\n12 MOGELIJKHEDEN OM STIKSTOFVERLIEZEN BIJ HET MELKVEEBEDRIJF TE BEPERKEN \nDe melkveehouderij veroorzaakt ca 46 % van Nederlandse stikstofemissies. Wat is daar aan te doen?         \n           Lees meer HET BOEK OVER DE REGENWORM VAN CHARLES DARWIN VERTAALD \nCharles Darwin was zich niet zo bewust van het belang van regenwormen voor de bodemvruchtbaarheid. Hij ontdekte wel veel eigenschappen van wormen.Lees meer BIODIVERS BOEREN. EEN VISIE OP DE TOEKOMST VAN DE NEDERLANDSE LANDBOUW \nEen nieuw boek over een duurzame toekomstige landbouw. Met een sterk onderdeel rond bodemvruchtbaarheid.\nLees meer"
  },
  {
    "objectID": "goedbodembeheer/index.html#enquête-boeren-kijken-te-weinig-naar-de-bodemstructuur",
    "href": "goedbodembeheer/index.html#enquête-boeren-kijken-te-weinig-naar-de-bodemstructuur",
    "title": "Index",
    "section": "Enquête: Boeren kijken te weinig naar de bodemstructuur",
    "text": "Enquête: Boeren kijken te weinig naar de bodemstructuur\n Bodemverdichting is een belangrijk probleem. De meeste boeren hebben dat niet in de gaten.Het blad Akkerwijzer doet verslag van een Agrio-enquête bij 59 loonbedrijven over de werkwijze van boeren rond het probleem van bodemverdichting. Bijna 3 van de 4 loonwerkers zeiden dat boeren te weinig geld uitgeven aan vermindering van bodemverdichting.                                                   Lees meer &gt;"
  },
  {
    "objectID": "goedbodembeheer/index.html#nu-verschenen-het-boek-bodemsignalen-grasland.",
    "href": "goedbodembeheer/index.html#nu-verschenen-het-boek-bodemsignalen-grasland.",
    "title": "Index",
    "section": "Nu verschenen: het boek Bodemsignalen grasland.",
    "text": "Nu verschenen: het boek Bodemsignalen grasland.\n Onderzoek en praktijk komen samen in dit unieke werk. Voor het eerst wordt de bodem van grasland in beeld gebracht. Het bodemprofiel komt in beeld, maar ook chemie, water, wortels, structuur en bodemleven. Alles vertaald naar praktijkmaatregelen. Kijk verder op de website van uitgever Roodbont:\nLees meer &gt;"
  },
  {
    "objectID": "goedbodembeheer/index.html#bodem-onder-het-landschap",
    "href": "goedbodembeheer/index.html#bodem-onder-het-landschap",
    "title": "Index",
    "section": "Bodem onder het landschap",
    "text": "Bodem onder het landschap\n\nNieuwe druk boek: Bodem onder het Landschap.\nDe bodem heeft een grote invloed op landschap, natuur en landbouw. Het beste overzicht hierover is het boek\nBodem onder het Landschap . Nu een derde aangevulde druk.\nBekijk een hoofdstuk &gt;"
  },
  {
    "objectID": "goedbodembeheer/index.html#bodem",
    "href": "goedbodembeheer/index.html#bodem",
    "title": "Index",
    "section": "Bodem",
    "text": "Bodem\n\nGraaf een kuil\n\nBodemleven\nBodemstructuur\nBeoordeling visueel\nBodemanalyse\n\nWater in de grond\n\nOrganische stof\n\nBodem en voedingsstoffen\n\nGewas en voedingsstoffen\nZiektewerendheid"
  },
  {
    "objectID": "goedbodembeheer/index.html#bodems-nederland",
    "href": "goedbodembeheer/index.html#bodems-nederland",
    "title": "Index",
    "section": "Bodems Nederland",
    "text": "Bodems Nederland\n\nFlevopolders\nZeeklei\nOude rivierklei en loess\nVeenkoloniën\nZware kleigronden\nBeekdalgronden\nHeideontginningen\nOude akkers\nVeengronden\nRivierkleigronden\nDuinzanden\n\nOverzicht Nederland\n\nBodembeheer per teelt\n\nAkkerbouw Flevoland\n\nAkkerbouw zeeklei\n\nAkkerbouw kalkarme klei\n\nAkkerbouw loess\n\nAkkerbouw veenkoloniën\n\nGrasland veen\n\nGrasland zand\n\nGrasland zavel en klei\n\nGroenteteelt Noord-Holland\n\nGroenteteelt zand\n\nBollenteelt zand\n\nBollenteelt klei\n\nBoomkwekerij\n\nDruiven\n\nFruit\n\nKasteelt\n\nStadslandbouw\nGolfbanen\nSportvelden\nMoestuin"
  },
  {
    "objectID": "goedbodembeheer/index.html#teeltmaatregelen",
    "href": "goedbodembeheer/index.html#teeltmaatregelen",
    "title": "Index",
    "section": "Teeltmaatregelen",
    "text": "Teeltmaatregelen\n\nKalk\nGroenbemesters\nDraineren\nBandendruk"
  },
  {
    "objectID": "goedbodembeheer/index.html#mest-en-compost",
    "href": "goedbodembeheer/index.html#mest-en-compost",
    "title": "Index",
    "section": "Mest en compost",
    "text": "Mest en compost\n\nHandboek mest en compost"
  },
  {
    "objectID": "goedbodembeheer/index.html#biologische-teelt",
    "href": "goedbodembeheer/index.html#biologische-teelt",
    "title": "Index",
    "section": "Biologische teelt",
    "text": "Biologische teelt\n\nBiologische landbouw en bodem\nResultaten biologische bedrijven"
  },
  {
    "objectID": "goedbodembeheer/index.html#smaak-en-gezondheid-voeding",
    "href": "goedbodembeheer/index.html#smaak-en-gezondheid-voeding",
    "title": "Index",
    "section": "Smaak en gezondheid voeding",
    "text": "Smaak en gezondheid voeding\n\nTeelt richting kwaliteit\n\nGewassen A - P\n\nGewassen R - Z\n\nMeer over kwaliteit"
  },
  {
    "objectID": "goedbodembeheer/index.html#maatschappelijke-vraagstukken",
    "href": "goedbodembeheer/index.html#maatschappelijke-vraagstukken",
    "title": "Index",
    "section": "Maatschappelijke vraagstukken",
    "text": "Maatschappelijke vraagstukken\n\nBodem en klimaat"
  },
  {
    "objectID": "goedbodembeheer/index.html#bodems-van-de-wereld",
    "href": "goedbodembeheer/index.html#bodems-van-de-wereld",
    "title": "Index",
    "section": "Bodems van de wereld",
    "text": "Bodems van de wereld\n\nBodems van de wereld\nDiagnosis of soil related crop problems"
  },
  {
    "objectID": "goedbodembeheer/index.html#over",
    "href": "goedbodembeheer/index.html#over",
    "title": "Index",
    "section": "Over",
    "text": "Over\n\nWie maakten deze website ?\nContact"
  },
  {
    "objectID": "goedbodembeheer/darwin-2.html",
    "href": "goedbodembeheer/darwin-2.html",
    "title": "Darwin 2",
    "section": "",
    "text": "Darwin 2\n\n     ![](../img/400%20x%20300titel%20darwin-1920w.jpg)\nKunnen wormen horen, voelen, ruiken? Hoe intelligent zijn ze ? Charles Darwin onderzocht het allemaal voor zijn wormenboek uit 1881.Vierenveertig jaar deed Charles Darwin er over om zijn boek over wormen te schrijven, maar eenmaal geschreven werd het een bestseller. Met zijn boek wist Darwin het beeld van de regenworm te kantelen. Immers voor het verschijnen van zijn boek werd de worm gezien als een uiterst primitief wezen. Maar Darwin toonde met vele huis, tuin en keuken experimenten aan dat het uiterst nuttige en intelligente dieren zijn. Het boek is nu, na ruim 130 jaar voor het eerst vertaald in het Nederlands.\nONBEDUIDENDE WORMENHet wormenboek was het laatste boek dat Charles Darwin schreef, één jaar voor zijn dood. Zelf vond hij dat het een zeer onbeduidend onderwerp betrof. In de meer dan veertig jaar dat hij aan het boek werkte, verzamelde Darwin op de hem kenmerkende wijze gegevens over het belang van aardwormen bij de erosie van het land, de vruchtbaarheid van de bodem en het bewaren van oude gebouwen. En verdiepte hij zich in de intelligentie van wormen. Het boek had geheel tegen zijn verwachting in, groot succes.\nSTONEHENGEDat regenwormen in zijn eigen tuin de aarde omwoelden, dat zag Darwin wel, maar hij vraagt zich al snel af of hun graafwerk ook grote bouwwerken kan ondermijnen. Samen met zijn vrouw Emma reist hij af naar Stonehenge. Darwin graaft voor zijn proef aan aantal gaten naast de enorme stenen. Hij komt tot de conclusie dat de stenen door de eeuwenlange activiteit van de aardwormen steeds meer in de grond zijn gezonken.\nGELUIDNaast proeven in de aarde nam Darwin de regenwormen ook mee zijn huis in om daar experimenten met ze uit te voeren. Zo ontdekte hij dat wormen geen enkele zintuig om te horen bezitten. Hij nam hier persoonlijk de proef voor op de som: schreeuwend stond hij naast de potten met regenwormen en ze gaven geen sjoege. Ook toen de zoon van Darwin op de fagot speelde gaven de wormen geen krimp. Ze bleven rustig.\nTRILLINGENTrillingen voelen wormen wel degelijk. Als Darwin de poten met wormen tegen de piano aanzet en een akkoord aansloeg dan kropen de wormen hun gangen in, om er daarna weer uit te komen.Tekst: Vroege Vogels\nAuteur: Charles DarwinUitgever: Toon van der OuderaaNederlands Paperback 9789090326054 Druk: 1 november 2019 174 pagina’s"
  },
  {
    "objectID": "goedbodembeheer/jan-ligthart-de-regenworm.html",
    "href": "goedbodembeheer/jan-ligthart-de-regenworm.html",
    "title": "Jan Ligthart: de regenworm",
    "section": "",
    "text": "Jan LIgthart schreef in het begin van de vorige eeuw een verhaal waardoor kinderen konden leren lezen en ook leerden wat een regenworm was. De stijl is even wennen. Het is een leuk en leerzaam verhaal.\nDe regenworm, een nieuwe vriend van Tuttie\n Tuttie was op de grasrand van een bloemperkje gaan zitten. Dat hinderde niet want het gras was droog. En nu kroop er, vlak bij haar, een worm uit de zwarte grond. Dat vond ze een leuk gezicht. En net toevallig zong ze: \n“Kom er maar uit tedere puit”  De tedere puit kwam er uit en kronkelde een eindje over de grond. Toen wou hij er weer in kruipen. Hij boorde tenminste zijn spitse kop al tussen de zwarte aarde. Maar dat vond Tuttie niet zo’n leuk gezicht. De worm moest nog een beetje bij haar blijven. En daarom pakte ze hem beet, en legde hem vlak voor zich. Jawel hij ging weer weg. Nu legde Tuttie hem in haar schortje. En ze dacht dat de worm het daar wel erg prettig zou vinden. Haar broer Willem ging eens kijken wat Tuttie uitvoerde. “O Tuttie, een worm! Doe weg!” riep hij toen hij het dier zag. Maar daar had Tuttie geen plezier in. Wegdoen? Ze wou juist nog een beetje met hem spelen. “ ’t Is een vies dier,” zei Willem nu. “Daar mag je niet mee spelen.” ” Vies? Niemendal vies. ’t Was een heel mooi diertje. En die paar korreltjes aarde aan zijn lichaam had Tuttie er al afgeveegd. “Hij wil naar zijn huisje, hij wil naar zijn kindertjes. Toe Tuttie! Daar is een gangetje, en daar kruipt hij in, en dan komt hij hij zijn kindertjes.” Neen hoor, ’t gaf niets. Dan moesten die kindertjes maar hier komen. Die worm was nu Tuttie’s vrind, en hij bleef nog een poosje bij haar. Willem wist niet, wat hij doen moest. En daarom ging hij naar binnen, om Moeder te waarschuwen. “Toe Dina, ga eens kijken,” zei Moeder. “En laat Tuttie anders eens even bij me komen.”Dina ging. Zij vond het niet zo erg als Willem. Die worm zou haar niet opeten. Maar Moeder moest het weten. En daarom zei Dina, dat Tuttie even naar Moeder moest gaan. Tuttie nam haar nieuwe lieveling mee. En met de kronkelende worm in haar schortje kwam ze bij Moeder. Moeder gaf Willem gelijk. Dat was geen speelgoed voor kleine Tuttie. En daarom moest ze de worm dadelijk in de tuin gooien. Tuttie begon erbarmelijk te huilen. Maar dat hielp niet. De aardbewoner moest naar de aarde terug. ’s Avonds, toen Tuttie al naar bed was, vertelde Moeder aan Vader, dat zijn jongste dochter vandaag een nieuwe speelkameraad had gehad. “En wat was dat voor een kameraad?”  “Een worm! Die had ze voor de verandering maar eens in haar schortje gehouden. ”En ik zei, dat ze de worm naar zijn huis moest laten gaan,” vertelde Willem. ,,Maar ze wou niet.”“Naar zijn huis?” vroeg Dina nu. “Heeft een worm dan een huis?” Dat wist Willem niet. Hij had het maar zo gedacht. Maar Moeder wist het ook niet. En Vader ook niet.Hoe leeft die worm daar eigenlijk onder de grond? Niemand wist het. Wat eet hij? Aarde, dacht Dina. Maar niemand wist het. Hoe diep zit hij in de grond? Waar blijft hij ’s winters, als de grond hard bevroren is? Maakt hij een nestje? Legt het vrouwtje ook eieren? Kan hij zien? Niemand wist het. “Wil ik het eens aan mijn meester vragen?” zei Dina. “Die weet haast alles.” Dat was een goed idee. En Dina vergat het niet. Zodra ze op school kwam, vroeg ze er de meester naar. En toen ze thuis weer gezellig bij elkaar zaten, en Vader vroeg: “Wel, wat zei de meester?” toen antwoordde Dina: “De meester wist het ook niet.” \nEEN VERBORGEN LEVEN\nDat wormpje kroop maar welgemoed  \nDe donkre bodem in;  \nZo'n leven in de zwarte grond  \nWas nu juist naar zijn zin.  \nMaar kon het dan in duister zien?  \nHoe vond het daar zijn eten?  \nEn als het naar zijn huisje wou,  \nHoe kon 't de weg dan weten?  \nOf had het helemaal geen huis,  \nNoch boven noch beneden?  \nEn was zijn vrouw en 't kleine volk  \nOok zonder huis tevreden?  \nOf had het wormpje vrouw noch kind?  \nEn waarvan moest het leven?  \nToch zeker niet van zwarte grond:  \nKon die wel voedsel geven?  \nHet wormpje zegt geen enkel woord  \nOp ons weetgierig vragen;  \nEn stopt zijn leven weg in de aard,  \nAlsof 't ons wilde plagen.  \n \nNU WETEN WE HET\n\n“Nu weet ik het,” zei Dina een paar dagen later. “Wat weet je?” vroeg Vader. “Van de wormen. Een heleboel! De meester heeft er van verteld.” “En de meester wist er niets van?” “Ja, maar hij heeft het opgezocht in een dik boek.” “En heeft hij dan ook verteld, of de wormen zien konden?”  “Ja, ze kunnen niet zien, want ze hebben geen ogen.” “En hoe weten ze de weg dan?”  “Misschien op het gevoel. Maar dat wist de meester niet. Aan ogen zouden ze onder de grond ook niets hebben. ’t Is daar immers toch donker?”  “En wat eet een worm dan?”  “Toch het meest zwarte aarde. Maar weet u, in die zwarte aarde is een stof en die heet humus. En dat is eigenlijk gekomen van verrotte bladeren. En daar haalt hij zijn eten uit.”  “Dus eigenlijk eet hij verrotte bladeren?”  “Ja, dan stopt hij zijn hele lijf vol aarde.” “Hoe doet hij dat dan?”  “Door zijn mond natuurlijk. Want hij heeft wel een mond. En door zijn hele lijf loopt een wijd darmkanaal. Dat eet hij dan helemaal vol. En wat hij niet verteert, dat werpt hij aan de andere kant van zijn lijf weer uit. Hebt u wel eens van die kleine hoopjes zwarte grond gezien? Die heeft een worm uitgeworpen. Want die wil hij niet in zijn gangen hebben. En daarom gaat hij naar boven en werpt ze daar op de grond uit.” “Dat is nogal netjes van zo’n beest,” vond Moeder. Maar Vader zei: “Netjes? In zijn eigen gang wil hij ’t niet hebben, en daarom gooit hij ’t maar in onze tuin.” “Ja maar Vader,” zei Dina “hij weet natuurlijk niet, dat het onze tuin is.” “Daar heb je weer gelijk aan. En wat wist de meester nu nog meer? Of is ’t al uit?”  O neen, er komt nog een boel meer. Maar daar kan ik zoo ineens niet op komen. 0 ja, hoe lang denkt u, dat zo’n gang wel is?” “Zo lang als een potlood.” “Neen, langer.” “Dan zo lang als de poot van een stoel.” “Nog langer. Ze zijn soms wel twee meter. Dat zijn de langste.” “Hoe lang is dat dan?” vroeg Willem. “Dat is zo wat zo lang als die deur,” zei Vader. “Dan gaan ze toch diep, hoor!” “Ja Moeder, en die gangen lopen meestal recht naar beneden. En als het dan winter is, kruipen ze helemaal naar omlaag, en daar hebben ze een heel klein kamertje. Daar rollen ze zich in elkaar, en dan is het kamertje net vol. En daar blijven ze de hele winter liggen.”Maar waarom kruipen ze soms boven de grond?“ “O Moeder, ze eten ook nog wel wat anders. Dorre blaadjes en groene blaadjes halen ze in hun gang. Weet u, wat ze graag lusten? Bladeren van kool en van uien. En ook stukjes vlees eten ze op. Als ze een dooie tor vinden of een vlieg, dan trekken ze die ook naar binnen. Maar ze eten van dat alles alleen, als het aan het rotten is. En als het nu nog niet rot, bijvoorbeeld een vers blaadje of een stukje vlees, dan laten ze het eerst rotten. En daarvoor doen ze er een zuurachtig vocht over, dat uit hun lichaam komt.”           “Dus ze eten ook vlees?” “O ja. Als u ’s avonds een paar stukjes vlees bij een gang legt, dan zijn die ’s morgens weg. Dan heeft de worm ze in zijn gang gesleept En nu weet ik ineens nog wat.”Vertel op dan.”Als een worm in zijn gang zit, wil hij daar natuurlijk graag veilig zijn. En daarom stopt hij de ingang toe. Dan haalt hij ’s nachts veertjes en takjes en stukjes stro en blaadjes bij zijn gang, en die trekt hij daar in. En als je dan ’s morgens komt kijken, steekt dat propje er nog een beetje uit.” “Dat moeten we eens gaan zien,” zei Vader.\n“Ja, maar u moet in de herfst gaan kijken, want dan gaan ze immers naar beneden, om de hele winter in hun kamertje te blijven?” “Goed, help het maar onthouden, dan zullen wij in ’t najaar eens zien, of we zo’n gang met een propje gesloten vinden. Maar als we dat niet zien, dan zeg ik, dat je meester gejokt heeft.\n”En dat mag u toch niet zeggen, want er zijn hier misschien weinig wormen.” Zijn er dan niet overal evenveel?” vroeg Willem. “O neen, in het zand zijn ze helemaal niet. Daar hebben ze niets te eten. Er moet veel humus in de grond zitten. En weet u, wanneer ze veel boven komen? Als het dikwijls regent. En als het lange tijd droog is, kruipen ze naar de diepte. Maar er is nog wel een middeltje, om ze naar boven te jagen. Dan moet je een dikke stok in de grond steken, en daarmee schudden. Dan denken ze, dat er een mol aankomt, om ze op te eten, en dan kruipen ze gauw naar boven en naar buiten.” “Maar kind!” zei Moeder. “Wat heb je dat alles toch goed onthouden! Die meid heeft een geheugen als een ijzeren pot. Jij moet maar schooljuffrouw worden.”\n \nMAAR OOM JAN WEET ER NIETS VAN\n\nNet toen Dina verder wou vertellen, werd er gescheld. En daar was Oom Jan. “Goeie avond samen! Wat zit jullie hier gezellig!” “Ja,” zei Moeder, “Dina speelt voor schooljuffrouw. En wij moeten van haar leren.” “En wat leert ze jullie dan wel?” “O, ze leert ons allemaal van de wormen.” “Van de wormen?” riep Oom Jan, en hij kneep zijn ogen dicht. “Van de wormen? Bah! Wat moet jelui nu van dat vieze gedierte weten!” ’t Was komiek, om te zien, wat een vies gezicht Oom Jan zette. En hij bromde nog eens: “Van de wormen! Wel foei! Die moet je vangen, als je uit vissen gaat. Van die dikke dauwwormen. Die komen ’s avonds boven de grond. En dan ga je ze zoeken met een lantaarntje. Maar daar ga je toch niet van léren! Of leren ze die dingen tegenwoordig. ook al op school? Ze leren tegenwoordig allemaal van die gekke dingen. Wel foei, van de wormen! Laat die maar stilletjes in de grond blijven. Behalve als je uit vissen gaat. Dan roep je ze maar naar boven toe. Weet je wel, hoe je dat doen moet? Nu heb je zoveel van die wormen geleerd; en dat weet je misschien niet eens.” “Jawel Oom,” zei Dina, toen Oom Jan uitgebromd had, “dan zet je een stok in de grond en daar schud je. mee. Maar weet u wel, wat de wormen eten?” \n“O kind, ik weet er al lang. alles van. Vraag maar toe, dan zal ik wel alles zeggen.” “Nu Oom, wat eten ze dan.?” “Alles wat ze doorslikken.” Ja, dat spreekt. Maar wat is dat dan?“ “Hun voedsel.” “Op die manier kan iedereen wel alles weten. Maar zeg u dan eens, waar de wormen ’s winters blijven” “In hun vel”  Vader, Moeder en Willem zaten maar te lachen. Dina echter niet. Oom Jan maakte er allemaal gekheid mee. En zij meende het in ernst. “Nu zal ik u nog één ding vragen,” zei ze, ,,en als u dat ook niet weet, dan schei ik er uit.” “Wat zeg je, meid? Als ik dat ook niet weet? Dat andere heb ik toch allemaal geweten? Vraag dat maar aan je vader en moeder.” “Niks van aan! Niks van aan! U hebt niks geweten. En wat ik u nu vraag, weet u ook niet.” “Weet ik ook wel,” zei Oom. ,,Vraag maar op.” “Hoe diep is de gang van een worm wel?” vroeg Dina nu.“Net zoo. diep, als hij lang is.” “Ja maar, hoe diep is dat dan?” Dat zeg ik immers: net zo diep, als hij lang is.” “En hoe lang is hij dan?” “Net zo lang, als hij diep is.” “lk schei er uit, hoor!” zei Dina. “U weet er niks, niks van. Vertel u maar eens liever van een tijger of van dat andere beest, hoe heet het ook weer.” “Een korkedil!” riep Willem. “Neen, zo was het niet. Wel zo iets.” “Meen je een krokodil?” vroeg Oom. “Ja, ja, een krokodil.” “Nu maar daar weet ik ook niets van. Jij bent toch zo’n knappe schooljuffrouw, vertel jij het maar.”“Vertel eerst nu eens,” zei Moeder, ”wat je ons nog van de wormen vertellen wou.” “Dat wil ik wel doen,” zei Dina, als die akelige Oom Jan weg is.” “Goed, goed, ik ga weg,”. en Oom stond al op en greep naar zijn pet. Maar zo had Dina het niet bedoeld. Ze hield veel te veel van Oom. En dat hij zo’n pret maakte, dat vond ze juist aardig. “Neen, neen, blijf u maar asjeblieft!”  Toen ging Oom weer zitten. “ ”En wat weet je nu nog van je wormen?“ “Dat ze niet in een bloempot mogen zitten.” “Dat weet ik ook wel, zei Oom. “En waarom dan niet?” “Omdat ze de wortels opvreten. “Mis, mis, mis, mis, mis!”  “Nu, zeg jij het dan eens.” “Omdat ze de aarde zuur maken.” “De aarde zuur? Hebben ze dan azijn in hun buik?” “Neen, neen! Maar ze geven wel een zuur vocht af. En daardoor kunnen de planten verrotten.” “Wel, wel, dat wist ik nu toch oprecht niet. Maar wat zal dat dan treurig zijn in de weilanden en op de akkers.” “Neen Oom, daar zijn de wormen juist nuttig. Daar werken ze de grond om. Want eerst vullen ze hun hele lijf met aarde, en dan werpen ze die aarde boven weer uit. Dus dat is net zoo goed als ploegen.”“Die paar wormen? Kunnen die de hele grond omploegen?” “Een paar? De meester heeft gezegd, dat er heel, héél veel zijn.” “Heeft de meester ze dan geteld?” “Neen, natuurlijk niet. Maar hij heeft het gelezen.” “Zo, zo,” zei Oom, “dus zijn die wormen alleen maar in een bloempot schadelijk? Goed, dat ik het weet. Als ik weer eens ga vissen, zal ik de wormen alleen in je moeders bloempotten zoeken.”\n Tekst uit: Blond en bruin, Jan Lighthart en H. Scheepstra. Derde Stukje 16e druk. L.B. Wolters Groningen – Den Haag – Batavia, 1931.\nTekeningen: C. Jetses"
  },
  {
    "objectID": "goedbodembeheer/sportvelden.html",
    "href": "goedbodembeheer/sportvelden.html",
    "title": "Sportvelden",
    "section": "",
    "text": "De bodems van sportvelden worden zwaar belast.  Het gewicht van een voetstap geeft meer druk op de zode dan een zware trekker. Er is een overeenkomst tussen het beheer van een weiland en dat van de grasmat van een sportveld."
  },
  {
    "objectID": "goedbodembeheer/sportvelden.html#inleiding",
    "href": "goedbodembeheer/sportvelden.html#inleiding",
    "title": "Sportvelden",
    "section": "Inleiding",
    "text": "Inleiding\nSportvelden worden veel belopen en bereden en de kans op bodemverdichting is daarom groot. Bij de aanleg is er de mogelijkheid een goede uitgangssituatie te creëren. Daarna zijn tekortkomingen veel moeilijker te herstellen. De grote fout die veel gemaakt wordt, is veel mest geven, veel beregenen en veel maaien en geen rekening houden met de ondergond. De kwaliteit van het gras gaat achteruit; er wordt opnieuw ingezaaid en een nieuwe periode van achteruitgang kan weer starten.Het is van groot belang om de bodemkwaliteit te volgen middels een kluitbeoordeling tot 20 cm en incidenteel tot 40 cm. Een intensieve en diepe beworteling is de basis voor een goed resultaat. Dit wordt bereikt door te zorgen voor een goede uitgangssituatie en vervolgens een goed beheer. In het volgende worden de onderdelen van een goed bodembeheer geschetst.\nTwee voorbeelden:\n\nHockeyveld op zandgrond in Zeist. Op 20 cm diepte een redelijke beworteling. De beworteling gaat door tot ruim 40 cm diepte\n\nVoetbalveld op zandgrond in Austerlitz. Bovenin een vervilte laag. De beworteling gaat niet veel dieper dan 5 cm. Bij de aanleg is niet voor een goede uitgangssituatie gekozen."
  },
  {
    "objectID": "goedbodembeheer/sportvelden.html#maatregelen",
    "href": "goedbodembeheer/sportvelden.html#maatregelen",
    "title": "Sportvelden",
    "section": "Maatregelen",
    "text": "Maatregelen\n2.1. Aanleg\nAllereerst moet de uitgangsituatie beoordeeld worden middels een kuil. De hoogst toegestane grondwaterstand is 60 cm onder maaiveld in het voorjaar. Tot 60 cm moet de grond ook doorwortelbaar zijn. Dit is te beoordelen op een plaats waar planten staan of aan de hand van aanwezige poriën. De indringingsweerstand meten met een penetrometer is aanvullend een hulpmiddel, maar kan de visuele beoordeling van bodemstructuur of beworteling niet vervangen. Soms is het nodig de ondergrond los te woelen. De laag 0-40 cm moet een organischestofgehalte van tenminste 3% hebben en een deel van deze organische stof moet voedend zijn voor het bodemleven. Bij gebruik van compost is het beter om geen sterk uitgerijpte compost gebruiken. Groencompost is minder geschikt. GFT-compost bevat meer voeding voor het bodemleven.\nZuurgraadBij zandgronden is het optimaal om de pH-KCL of pH-CaCl2 op 5,3 te brengen; bij kalkloze zavel of klei op 6,4. Bij kalkrijke zavel of klei is de streefwaarde 6,8, maar dat is vaak niet haalbaar. pH-verlaging van uitgangsmateriaal met een te hoge pH is op korte termijn niet mogelijk. Dit moet in de loop van tijd door de activiteit van het bodemleven gebeuren.\nRegenwormenIndien niet aanwezig is enten van regenwormen wenselijk. Gebruik van Aporrectodea calliginosa heeft de voorkeur. Deze worm veroorzaakt geen uitwerpselen aan het oppervlak. Uitzetten in groepen op 10 m afstand van elkaar. Potwormen kunnen mogelijk de rol van regenwormen overnemen. Hoe deze gestimuleerd kunnen worden is niet bekend. Potwormen kunnen beter tegen een wat verdichte bodem dan regenwormen.\n\n2.2. Onderhoud\nStikstofbemestingDe stikstofbemesting is van groot belang. Deze mag niet te hoog en niet te laag zijn: in beide gevallen wordt de wortelgroei geremd. Houd de gift ruim onder de 200 kg N per ha. De stikstofbehoefte is afhankelijk van de levering uit de bodem en het weer en beide zijn niet goed in te schatten. Bepaal daarom de stikstofbemesting vanuit de groei en de ervaring met de grasmat.\nFosfaatVaak wordt er teveel fosfaat gegeven. De fosfaat die het gras opneemt, is afkomstig van door het bodemleven vrijgemaakte fosfaat en nauwelijks van fosfaat uit de bemesting. Wanneer de P-Al of P 8N HCL voldoende hoog is, is alleen een lage fosfaatgift van ca 30 kg P2O5 per ha nodig. Van fosfaat wordt vaak gezegd dat het de wortelgroei stimuleert. Dat is niet zo, de wortelgroei wordt juist geremd. Fosfaat verplaatst zich traag door de bodem en wortels moeten naar de fosfaat toegroeien. Bij weinig fosfaat gaan de wortels op zoek en daarom stimuleert weinig fosfaat de beworteling.\nMaaienLanger gras geeft een intensievere beworteling. Het gebruik van het gras bepaalt de toegestane lengte. Houd het gras, binnen deze context, zo lang mogelijk, bijvoorbeeld in perioden dat het niet gebruikt wordt.Aanbevolen minimale maailengte:voetbal 35-40 mmhockey 25-30 mmkorfbal 35-40 mmLaat indien mogelijk het gras eens flink langer worden. Dit stimuleert de beworteling. Hierna maak je het geleidelijk aan weer korter. Algemeen geldt dat van de totale graslengte niet meer dan een derde deel mag worden afgemaaid. Teveel in een keer maaien is schadelijk voor de beworteling. Maai gedurende het groeiseizoen twee of drie keer per week. Daarbuiten een keer per week. Vermijd maaien bij een te natte grond.\nVegenHet maaisel verhoogt het organischestofgehalte van de bovenlaag en hierdoor kan deze te vet worden. Vegen kan dit voorkomen.Wetra velden (velden met een extra schrale bovenlaag) moeten in de eerste jaren na aanleg worden geveegd. Gewone velden moeten niet worden geveegd tenzij er teveel maaisel aan het oppervlak blijft liggen. Nieuwe velden moeten ook vaak geveegd worden.\n\nRollen\nRollen is nodig na vorst en na een periode met grote regenwormenactiviteit. Onder normale omstandigheden moet er van november tot maart drie maal gerold worden.\nPrikrollenPrikrollen is ongunstig voor de zode; zowel met messen, beitels of holle pijpen. Bij vervetting of spelen onder ongunstige omstandigheden, kan het in bepaalde gevallen wel gunstig werken.\n\n\nBezanden\nDoor bezanden wordt de zode minder gevoelig voor regenrijke omstandigheden. In de winter wordt de toplaag ook stroever. De nazomer en vroege herfst is de beste tijd voor bezanden. Bezanden en uitslepen moet bij voldoende droge omstandigheden gebeuren.\nDe ideale toplaag heeft de volgende eigenschappen:dikte 15 tot 20 cmM50-cijfer 180-250leemgehalte &lt; 10%organischestofgehalte ca 3%\nHet aan te brengen zand moet de volgende samenstelling hebben:M50-cijfer 180-230leemgehalte &lt;5%organischestofgehalte &lt; 1%\nDressenVoor dressen moet goede teelaarde gebruikt worden en beslist geen humusarm zand. Het organische stofgehalte moet ca 3% zijn. Vastgelopen gedeelten moeten worden gelicht, beslist niet gekeerd. De doelmond kan met de vertidrain of schudfrees worden behandeld. Kale gedeelten mogen niet worden gefreesd omdat de bodemstructuur dan achteruit gaat.\nSlepenBij veel activiteit van regenwormen kan slepen nodig zijn. Het door de wormen opgebrachte zand kan, wanneer de omstandigheden goed droog zijn, met een star sleepraam worden verspreid.\n\n\nVertidraineren en schudfrezen\nVertidraineren en schudfrezen kunnen een hulpmiddel zijn om een verdichte structuur op te heffen. Bij combinatie met bezanden kan de waterafvoer verbeterd worden. Door vertidraineren ontstaan er zandpaaltjes waardoor het overtollige water weg kan stromen. Wanneer er geen problemen zijn moet vertidraineren en schudfrezen niet worden toegepast.\n\n\nVerticuteren\nVerticuteren moet alleen worden toegepast wanneer er een vervilte laag aanwezig is. Stel de mesjes af tot 10 mm. In het algemeen is bij weinig bespeelde velden verticuteren eenmaal per jaar nodig en bij normaal bespeelde velden eenmaal per 1 of 2 jaar. Een goede wormenpopulatie zal de noodzakelijke frequentie verlagen.\n\n\nWiedeggen\nKleine oneffenheden, bijvoorbeeld ontstaan door wormhoopjes, kunnen met de wiedeg teniet worden gedaan. Wanneer de wiedeg in de hefinrichting van de trekker is gemonteerd, kan de strafheid per situatie optimaal worden gekozen. Een eventueel sliblaagje kan ook met de wiedeg gebroken worden, wat weer voorkomt dat het slib de bovenlaag te glad maakt. Minder gewenste grassen als straatgras en struisgras kunnen ook met de wiedeg verwijderd worden. Bij veel van deze grassen en te straf wiedeggen kan de grasmat te hol worden.\n\n\nBodemverzorgende middelen\nEr worden vele middelen aangeboden die bacteriën, mycorrhiza’s en dergelijke zouden stimuleren. Dat er in bepaalde gevallen enige werking van uit gaat is niet uitgesloten, maar in het algemeen geeft onderzoek aan dat dergelijke middelen geen zin hebben.\n\n\nRassenkeuze\nKeuze van diepwortelende rassen als onderdeel van het mengsel is van belang. Rietzwenkgras heeft een diepe beworteling en daarmee een geringere waterbehoefte.\nDoozaaienZaai alleen holle, open en kale gedeelten door. Keer of frees de grond daarbij niet, maar licht hem alleen met de hand. De structuur moet in de grond blijven. Gebruik een mengsel van 50% Engels raaigras en 50% veldbeemdgras. Ook 75% Engels raaigras en 25% veldbeemdgras is een mogelijkheid.\nBeregenenBergenen heeft drie doelen:\n\nEen goede groei onderhouden\nVerzorging van de kwaliteit van de grasmat\nVerzorging van de bodemstructuur\n\nDe aard van het uitgangsmateriaal van de bodem en de aanwezige bodemstructuur moeten aan de basis van het beregeningsbeleid staan.\nBij te vaak en veel beregenen ontstaat een ondiepe beworteling. Verder krijgen weinig betredingsresistente grassoorten als straatgras en ruwbeemdgras de overhand. Wanneer het beregenen wordt uitgesteld, gaat de plant diepere wortels vormen. Een dieper wortelstelsel is de basis voor een sterke grasmat.\nDoor met een schop een kluit uit te graven kan periodiek de diepte van de vochtige laag en de diepte van de beworteling worden vastgesteld. Vervolgens moet de bergening er op gericht worden dat de laag van 0-20 cm vochtig is. Vaak is een gift van ca 20 mm hiervoor nodig. Wanneer de toplaag sterk is uitgedroogd, moet eerst een gift van 3-5 mm worden gegeven en na enkele uren de grotere gift. Beregenen aan het einde van de nacht is het beste, omdat dan het verschil in temperatuur van de bodem en van het beregeningswater het minst verschillen.\nSpeelduurVoor onderhoud van een goede zode gelden de volgende normen voor maximale speelduur per jaar:\nWedstrijdvelden/trainingsvelden\nvoetbal 250 uur/400 uurhockey 150 uur/250 uurkorfbal 250 uur/400 uur\nverder niet bespelen na:3 mm neerslag gedurende 2 uur/0 uur10 mm neerslag gedurende 12 uur/2 uur\nTen slotte het verhaal van de aanleg van een voetbalveld op zandgrond in Friesland\nIn onderstaande fotoreeks wordt een overzicht gegeven van alle bewerkingen die worden uitgevoerd bij de herinzaai van een veld. Door een groot aantal malen met zwaar materiaal te rijden en intensieve bewerkingen uit te voeren, verdwijnt de samenhang uit de bodemstructuur. Om hier tegen te kunnen moet in de ondergond een goede bodemstructuur aanwezig zijn die het trillen en de druk van de machines kan verdragen.\nHet grote aantal foto’s maakt extra duidelijk wat de bodem en de regenworm allemaal moeten verdragen. Dit maakt mogelijk beter duidelijk dat een goede bodemverzorging vooraf vaak nodig is tot tenminste 40 cm diepte door gebruik van bijvoorbeeld compost. Tevens maakt het duidelijk dat bij iedere bewerking moet worden afgevraagd of deze wel nodig is en of er niet een bodemvriendelijker alternatief is.\n\n1. De met glyfosaat doodgespoten oude grasmat\n\n2. Het frezen van de oude grasmat\n\n3. Het vlak maken (kilveren) van de grond\n\n4. En verder kilveren\n\n5. En nog meer kilveren\n\n6. Draineren\n\n7. De drains liggen\n\n8. Opvullen met grof zand\n\n9. Weghalen van de overtollige grond\n\n10. Aanbrengen 4 cm verschralingszand\n\n11. De vertidrainmachine maakt gaten waar het zand ingespoeld kan worden\n\n12. Frezen van de bovenlaag\n\n13. Nog een keer dwars frezen\n\n14. Egaliseren\n\n15. Nog een keer dwars egaliseren\n\n16. Bemesten\n\n17. Het nieuwe gras wordt ingezaaid op een voorlopig volledig verdichte grond. \nNa al deze bewerkingen met vele zware machines is de kans groot dat de bodem volkomen verdicht is en de beworeteling ondiep blijft. Door een kuil te graven is dit te beoordelen. Wanneer het nodig is om opnieuw in te zaaien, kies dan voor een meer bodemvriendelijke methode."
  },
  {
    "objectID": "goedbodembeheer/sportvelden.html#literatuur",
    "href": "goedbodembeheer/sportvelden.html#literatuur",
    "title": "Sportvelden",
    "section": "3. Literatuur",
    "text": "3. Literatuur\nEekeren, N van, E.Heeres en F. Smeding, 2003. Leven onder de graszode. Louis Bolk Instituut Driebergen.Het groene boekje voor sportvelden van SV Wilp.\nPostma, J., 2006. Belang van bodemleven bij de aanleg van sportvelden. Branchevereniging Sport en Cultuurtechniek Rijen."
  },
  {
    "objectID": "goedbodembeheer/bodem-na-droogte.html",
    "href": "goedbodembeheer/bodem-na-droogte.html",
    "title": "Bodem na droogte",
    "section": "",
    "text": "Bodem na droogte\n\n    **Het bodemleven na droogte**\nSchimmels en bacteriën zijn van het kleine bodemleven de belangrijkste groepen.  Droogt de grond uit dan kunnen schimmels daar vrij goed tegen. Bacteriën  hebben meer poreuze celwanden en drogen uit. Ze gaan dood, gaan over in een latente toestand of vormen snel sporen voor later. Wanneer door regen de bodem weer vochtig wordt gebeurt er van alles. De latente uitgedroogde bacteriën nemen vocht op en worden weer actief, maar een deel neemt zoveel vocht op dat ze dan alsnog dood gaan. De levende bacteriën kunnen nu de dode als voedsel gebruiken. Ze hebben om in leven te blijven veel koolhydraten  als energiebron nodig en ook eiwitten worden als energiebron gebruikt. Voor de opbouw van de eigen lichaamssubstantie is niet zoveel stikstofrijk eiwit nodig. Wanneer een levende bacterie een dode eet blijft er dus van alles over: voedingsstoffen zoals stikstof (ammonium en nitraat) en fosfaat. Hiervan kunnen planten groeien. De sterke groei van planten na droogte komt dus niet alleen door het vocht, maar ook door de vrijkomende voedingsstoffen. Er is nog iets anders dat de sterke groei verklaart. Wortels scheiden wortelexudaten uit. Dat is een mengsel van koolstofhoudende verbindingen, eiwitten, aminozuren en suikers. Deze stimuleren de groei van micro-organismen, ook van die micro-organismen die voedingsstoffen voor de plant vrijmaken. Na droogte worden er meer wortelexudaten uitgescheiden dan onder normale omstandigheden. Het bacterieleven rond de wortel (microbioom)  wordt zo sneller hersteld. Onderzoeker Francisca de Vries van de UVA deed veel onderzoek naar droogte en bodemleven. \nHome"
  },
  {
    "objectID": "goedbodembeheer/mest-en-compost.html",
    "href": "goedbodembeheer/mest-en-compost.html",
    "title": "Mest en compost",
    "section": "",
    "text": "Mest en compost kunnen een belangrijk onderdeel van goed bodembeheer zijn. Er zijn evenwel veel soorten mest en compost en veel wijzen van behandeling en toepassingen. In het volgende een overzicht. \nZoeken in dit onderwerp: druk Ctrl en F tegelijk in en type zoekwoord.\n(Complete tekst van deze pagina ook hier te downloaden als pdf 3 mb)"
  },
  {
    "objectID": "goedbodembeheer/mest-en-compost.html#inleiding",
    "href": "goedbodembeheer/mest-en-compost.html#inleiding",
    "title": "Mest en compost",
    "section": "Inleiding",
    "text": "Inleiding\nWaar kunt u wat vinden?\nHoofdstuk 2 geeft inzage in de toepassing van mest of compost . Hier worden algemene principes besproken en in hoofdstuk 6 leest u meer in detail en per sector over dit onderwerp.\nHoofdstuk 3 behandelt de eigenschappen van mest en compostsoorten.\nOp het composteren in al zijn aspecten wordt ingegaan in hoofdstuk 4.\nEen specifieke mest of compost beoordelen kan met behulp van hoofdstuk 5.\nHoofdstuk 6. Principes bij het toepassen van mest en compost meer in detail."
  },
  {
    "objectID": "goedbodembeheer/mest-en-compost.html#belang-van-de-bodem",
    "href": "goedbodembeheer/mest-en-compost.html#belang-van-de-bodem",
    "title": "Mest en compost",
    "section": "Belang van de bodem ",
    "text": "Belang van de bodem \nBemesting in relatie tot de bodem. Wanneer welke mest of compost?\nGlobaal is Nederland in te delen in drie groepen bodems die ieder een geheel ander beleid vereisen wat betreft bodembeheer en mest- en compostgebruik. We noemen ze jong, midden en oud en de verspreiding is in onderstaande kaart weergegeven.\n\nBodemkaart van Nederland: jonge, midden en oude bodems\n1. Jonge bodems\nAan de basis van een bodem staan verweringsproducten van gesteentes. Hier groeien planten op en er komt organische stof in de bodem. Wanneer er weinig organische stof is blijven de minerale delen de eigenschappen bepalen. Weinig organische stof kan er zijn omdat een bodem nog niet zo lang vegetatie kent zoals bij rivier- en zeeafzettingen, maar ook omdat een vochtig klimaat en hoge temperatuur een snelle afbraak van organische stof veroorzaakt, zoals in de tropen. Ook door droogte of kou kan er geen organische stofvorming optreden. Gronden met weinig organische stof een weinig afvoer van mineralen door bodemvormende processen noemen we jonge bodems. Dit is dus een kwalitatieve indeling. Jonge bodems kunnen, zoals in de tropen, ook heel oud zijn.\n2. Midden bodems\nBij gunstige klimatologische omstandigheden komt er door activiteit van het bodemleven steeds meer organische stof in de bodem, zowel in de bovenlaag als dieper, en de organische stof kan zich ook aan klei gaan binden. We treffen hier gemengd bos aan bij de bruine gronden of steppeachtige vegetaties bij de chenozems. Deze gronden noemen we midden bodems.\n3. Oude bodems\nBij een neerslagoverschot kunnen bodems onder een vegetatie steeds zuurder en armer worden. Ook kan er dan instabiele zwarte organische stof uit de bovenlaag verdwijnen en op een bepaalde diepte weer inspoelen. Er ontstaan dan podzolgronden. De inspoelingslaag kan ook verdichten waardoor en zeer natte omstandigheden ontstaan en veenvorming optreedt, maar ook daar uitsluitend natte omstandigheden en kou kan er ook veenvorming optreden. Er ontstaan oude bodems.\nLandbouwkundig gezien geeft deze indeling interessante perspectieven. Er zijn bij veel bodems tekortkomingen waar een boer constant aan moet werken. Deels om op korte termijn, deels om op lange termijn een goede groei van de gewassen te krijgen. In het onderstaande enkele voorbeelden. Meer in detail wordt er op de zeven genoemde bodemtypen in hoofdstuk 3 nader ingegeaan. De bodemtypen die in het hiernavolgende overzicht worden genoemd, worden verderop nader beschreven.\nOrganische stof\nJonge gronden: Werken aan opbouw organische stofMidden gronden: Normaal organische stofbeheerOude gronden: Werken aan de kwaliteit van de organische stofKoolstof/stikstofverhoudingJonge gronden: Koolstofrijke organische stof toevoerenMidden gronden: Organische stof aanvoeren met koolstof en stikstof in een goede verhoudingOude gronden: Siktsofrijke organische stof toevoeren.\nGezien deze verschillen is op jonge gronden groencompost een goede bodemverbeteraar. Ook GFT-compost kan hier gebruikt worden. Teveel gebruik van stikstofrijke meststoffen die weinig organische stof bevatten is hier niet wenselijk. Dit kan alleen als de gewassen voldoende de bodem verzorgen.\nOp oude gronden kan het zijn dat met groencompost een soort organische stof wordt toegevoegd die er misschien al teveel is. Hier moet meer bodemleven ondersteunende compost worden gebruikt. In hoofdstuk 3 wordt per mest- en compostsoort aangegeven wat de aard van invloed op de bodem is.\nEnkele voorbeelden ter illustratie:\n1. Kalkrijke jonge zeeklei\nDe bodem\nDeze is arm aan organische stof. De ondergrond is goed doorwortelbaar en in de zomer is water uit de ondergrond ruim beschikbaar. Door het geringe organische stofgehalte is de kans op een verdichte laag onder de bouwvoor groot en deze kan vaak alleen door regenwormen losgemaakt worden. Opbouw van organische stof is moeilijk door het sterke mineraliserende karakter van deze grond. Stikstofgebrek in het voorjaar en vastlegging van fosfaat zijn problemen die op kunnen treden.\nHet landschap\nPopulier, wilg en es worden veel aangetroffen: bomen die in de zomer een uitbundige bladgroei laten zien. In de herfst is in sommige jaren wel wat geel blad te zien, maar vaak gaan de groene kleuren over in bruin en valt het blad groen of bruin op de grond. Een duidelijke herfst is er niet. Er is zoveel uitbundige groei en vitaliteit dat de afrijping, die bij de herfst hoort, bijna wordt overgeslagen. De groei komt tamelijk abrupt tot stilstand. Vaak wordt het afgevallen blad snel de grond ingewerkt en is er geen of slechts een dunne strooisellaag. De processen in de landbouw lijken hier op: de gewassen vertonen een sterke vegetatieve groei en komen moeilijk tot afrijping. Op het gebied van smaak, suikergehalte en andere eigenschappen die op afrijping duiden, schieten de gewassen op deze gronden vaak tekort.\nMest- en compostgebruik\nOm de eigenschappen van de bodem te verbeteren, mag het toegevoegde materiaal niet te snel afbreken. Daarom is gecomposteerde vaste mest of koolstofrijke plantaardige compost aan te raden. Dat is gunstig voor de productkwaliteit . De opbouw van organische stof is beter gediend door granen en grassen dan door klaverrijke groenbemesters .\n2. Podzolgronden\nDe bodem\nGrote delen van het zandgebied van Noord, Oost en Zuid Nederland bestonden vroeger uit heide. De bodem die hierbij hoort is een podzolgrond. Deze heeft een wat dikkere strooisellaag, met daaronder eerst een witte of grijze uitspoelingslaag en daarna een verkitte laag van ingespoelde humus. In deze arme en zure gronden loopt de beworteling al op geringe diepte vast in de verdichte laag. Het losmaken van deze laag helpt vaak maar tijdelijk en daarom is het belangrijk om vervolgens diepwortelende gewassen te telen. Dieper gravende regenwormen kunnen dit proces ondersteunen.\nHet landschap\nNa de komst van de mens overheerst de heide, maar daarvoor was het ook al een open landschap met plaatselijk heide, mede als gevolg van wilde grazers. Eik, berk en grove den zijn hier typische bomen. In het voorjaar begint de ontwikkeling zeer traag, in de zomer laatde droogte zijn sporen achter. In de herfst is er wel een weinig uitbundige geelkleuring bij eik en berk. Alles wijst erop dat het jaarritme op subtiele wijze wordt afgewerkt, omdat er vanuit de bodem te weinig kracht wordt aangereikt.\nMest en compostgebruik\nIn dit enigszins ingeslapen landschap moet een mest of compost gebruikt worden die de bodem wakker maakt. Wat versere vaste mest is hier op zijn plaats. Lang gecomposteerde plantaardige compost verhoogt wel het vochthoudend vermogen, maar geeft geen andere kwaliteit aan de grond. Bij gebruik van compost is een stikstofrijke niet te oude compost aan te raden, met als voorwaarde dat de pH omhoog wordt gebracht. Hierna kunnen stikstofrijke vlinderbloemige groenbemesters het proces aanvullen.\n3. Rivierkleigronden\nDe bodem\nDit zijn de mooiste gronden van Nederland.Een goed ontwaterde rivierkleigrond waar al langer een vegetatie op staat heeft een duidelijke bodemontwikkeling doorlopen. Het gevolg daarvan is een bovengrond met veel organische stof en een dikkere organische stof houdende laag onder de bouwvoor. Deze laag is door het bodemleven in de loop der tijd volledig gehomogeniseerd en kan wel 80 cm dik zijn. Dit alles leidt tot een goede doorworteling in boven- en ondergrond. Wel kan er wat kalk nodig zijn voor een goede bodemstructuur, maar geen overmaat die leidt tot sterke afbraak van organische stof.\nHet landschap\nBij deze goed ontwaterde grond past een bos met flink ontwikkelde eiken, beuken, essen en vruchtbomen. Het zijn stevige bomen, die volop timmerhout en brandhout van goede kwaliteit leveren. In dit landschap komt de herfst pas goed uit de verf, met rijke kleuren en een overvloed aan vruchten. Dit is het eerste landschap waar vruchten zo overdadig voorkomen. Enerzijds is er veel massa als gevolg van de groei vanuit de bodem, anderzijds zijn er rijpingskwaliteiten aanwezig als zoetstoffen en kleuren door de inwerking van de zon.\nMest- en compostgebruik\nVan nature heeft deze bodem geen tekortkomingen die bijgestuurd moeten worden. De bodem kent een grote stabiliteit en kan invloeden van buiten goed opvangen. Het onderhouden van het proces is hier van belang, met materiaal dat niet te vers en niet te oud is. Gelukkig heeft de bodem het vermogen om extremen goed op te vangen en zelf het midden te houden. Door eenzijdige gewaskeuze of bodembewerking onder te natte omstandigheden kan de bodemvruchtbaarheid wel achteruitgaan. Dan is wenselijk om bij te sturen met bijvoorbeeld gecomposteerde mest, die de structuur verbetert.\n4. Natte gronden in beekdalen\nDe bodem\nDe beekeerdgronden van de beekdalen in het zandgebied kennen twee lagen. Een bovenlaag die rijk is aan organische stof en die plotseling overgaat in zand, dat arm is aan organische stof. Roestvlekken zijn door het hele profiel aanwezig als gevolg van de wisselingen in grondwaterstand in het verleden en soms in het heden. De gronden stonden in de winter vaak onder water en in de zomer daalde het grondwater tot 1 meter diepte of meer. De onder natte omstandigheden ontstane organische stof geeft makkelijk bewerkingsproblemen vanwege de smerende eigenschappen.\nHet landschap\nDe overheersende boomsoort is de els, een boom met donkergroen loof. Net als bij de jonge zeekleigronden laat de els in sommige jaren wel wat geel blad zien, maar in het algemeen valt het groen of bruin op de grond. Ook hier is geen duidelijk gefaseerd jaarritme aanwezig.\nMest- en compostgebruik\nGebruik van verse materialen hoort hier niet thuis omdat het de eenzijdigheid versterkt en kan leiden tot luchtarme omstandigheden. Wat langer gecomposteerd materiaal geeft humus die de bodemstructuur verbetert. De vaak volop aanwezige organische stof, die onder natte omstandigheden ontstaat, kan de bodemstructuur niet voldoende onderhouden en dit leidt tot problemen met bodembewerking bij de geploegde teelten of met de bodemstructuur bij gras.De in het voorgaande geschetste eigenschappen van de bodem zijn niet op korte termijn te veranderen en zullen op langere termijn de keuze van mest of compost mede bepalen. Daarnaast zullen bodembewerking, weersomstandigheden en het gewas ook invloed hebben op de bodemeigenschappen. Regelmatig beoordelen van de bodem is van belang om op ieder perceel de wenselijke maatregelen te kunnen nemen. Hierbij spelen mest- en compostkeuze, gewaskeuze en wijze van grondbewerking een rol.\n\nOverzicht mest- en compostsoorten"
  },
  {
    "objectID": "goedbodembeheer/mest-en-compost.html#gehalten-mest-en-compost",
    "href": "goedbodembeheer/mest-en-compost.html#gehalten-mest-en-compost",
    "title": "Mest en compost",
    "section": "Gehalten mest en compost  ",
    "text": "Gehalten mest en compost  \nwelke gehalten?\nStandaard wordt gewerkt met gehalten totale stikstof (N-tot), minerale stikstof (N-min), fosfaat (P2O5) en kali (K2O). Het kan ook voorkomen dat mineralengehalten worden weergegeven in hun zuivere vorm: fosfor (P) en kalium (K). Het gebruik van verschillende aanduidingen kan voor verwarring zorgen. Voorkom rekenfouten door hier goed op te letten. In tabel 3.1 staat de omrekenfactor van de zuivere mineralen naar verbindingen en andersom. De standaardgehalten zijn weergegeven in kg per 1.000 kg product (1 ton).\nomrekenfactor\nTabel 3.1. Omrekenfactoren voor fosfaat, fosfor, kali en kalium.\n* 1 kg fosfor (P) staat wat mineralen betreft gelijk aan 2,29 kg fosfaat (P2O5),\n* 1 kg fosfaat (P2O5) is gelijk aan 0,436 kg fosfor (P),\n* 1 kg kalium (K) is gelijk aan 1,20 kg kali (K2O),\n* 1 kg kali (K2O) is gelijk aan 0,83 kg kalium (K),\nDe samenstellingen van meststoffen worden vermeld als standaard (forfaitaire) getallen in de landbouw, aan de hand van publicaties: lit 4,5,6,7\nwerkelijke gehalten\nUit de praktijk blijkt dat de werkelijke gehalten van verschillende partijen van een bepaalde mest- of compostsoort sterk uiteen kunnen lopen. Het stikstofgehalte en de minerale stikstof in organische meststoffen kunnen binnen een mestsoort aanzienlijk verschillen. Tabellen 3.2 en 3.3 geven een indruk van de spreiding van het totale N-gehalte en het minerale N-gehalte in een drietal mestsoorten. Voor een precieze bemesting is het daarom aan te raden om niet te werken met gemiddelde gehalten, maar gemeten gehalten. Leveranciers van compostsoorten verstrekken werkelijke gehalten op de rekeningen. Na langdurige opslag van met name vaste mest komen de gehalten niet meer overeen met de cijfers, zoals die bij levering zijn gemeten.\n\n\nDe mestsamenstelling\nWat kun je aan de mestsamenstelling aflezen? Het is nodig om de samenstelling van de mest te weten wanneer de aanvoer van mest beperkt is door de mestwetgeving. Daarbij is het fosfaatgehalte bij gebruik van dierlijke mest en compost bepalend voor de hoeveelheid aan te voeren mest en compost. Bij deze beperking in fosfaat is het van belang om de stikstofvoorziening goed te sturen. De samenstelling van de mest kan dan worden gebruikt om de totale balans te berekenen tussen invoer van buiten het bedrijf (door middel van meststoffen) en de totale uitvoer (door middel van gewassen). Zie hoofdstuk 7.\nDe samenstelling maakt ook duidelijk wanneer een meststof gewasgericht kan worden ingezet. Dit is het geval wanneer een meststof voedingstoffen levert die direct beschikbaar zijn voor het gewas, bijvoorbeeld bij een hoog gehalte aan minerale stikstof (N-min).\nDe samenstelling laat vervolgens zien:\n• wanneer een mestsoort niet direct plantenvoedende eigenschappen bezit (lage N-min)\n• of de mest door zijn gehalten aan totale stikstof, fosfaat, kali en organische stof eigenschappen bezit die de humusvoorziening verbeteren, het bodemleven stimuleren en de voeding op de lange termijn verzorgen.\nWerking\nDe in de meststof voorkomende elementen zijn niet allemaal direct beschikbaar voor het gewas. Dit hangt namelijk af van de vorm waarin de elementen in de meststoffen voorkomen. Hieronder wordt ingegaan op de drie belangrijkste elementen. Meer over de plantenvoedende waarde van meststoffen is te vinden in hoofdstuk 5.\nStikstofwerking\nHoeveel stikstof beschikbaar is voor de plant is afhankelijk van de wijze waarop de stikstof in de meststof vóórkomt. Er zijn twee fracties te onderscheiden: minerale stikstof (N-min) en organisch gebonden stikstof (N-org). De plant kan stikstof opnemen in nitraatvorm (NO3-) en in ammoniumvorm (NH4+). De meeste planten nemen stikstof in nitraatvorm op, ammonium wordt vaak in de bodem omgezet in nitraat. Ammonium kan gebonden worden aan grond- en humusdeeltjes, terwijl nitraat zeer beweeglijk is. Voor de berekening van de werking van de minerale stikstof kan er vanuit worden gegaan dat de fractie N-min gelijk is aan de fractie ammonium-stikstof (NH4-N). De werking van organisch gebonden stikstof is veel trager. Een deel van deze stikstof is direct beschikbaar en een ander deel is na vertering in het eerste jaar beschikbaar. De ingebouwde stikstof in het moeilijk verteerbare deel van de meststof is in de volgende jaren beschikbaar voor het gewas.\nDe stikstofwerking van stalmest wordt beïnvloed door ouderdom van de mest, tijdstip en wijze van toediening.\nFosfaatwerking\nFosfaat is gebonden aan vaste deeltjes in de mest en dus niet gevoelig voor uitspoeling. Bij eenjarige toediening van drijfmest op bouwland is de fosfaatwerking 60% bij rundveemest, 100% bij varkensmest en 70% bij kippenmest. Zie ook hoofdstuk 5.1.\nkaliwerking\nKalium is in opgeloste vorm aanwezig in vloeibare meststoffen en is goed beschikbaar voor de plant. Hierdoor is kalium erg gevoelig voor uitspoeling, met name op zandgronden in het voor- en najaar.\nGehalten en kwaliteit\nVerschillende factoren beïnvloeden de samenstelling van dierlijke mest, zoals de diersoort, staltype, watergebruik, aard en hoeveelheid van het strooisel en eventuele andere toevoegingen. Tevens is de aard, samenstelling en kwaliteit van het veevoeder bepalend voor de kwaliteit en de mineraleninhoud van de mestsoort.\nHerkauwers \nDieren kunnen ingedeeld worden in twee groepen, met een sterk verschillend voederrantsoen: herkauwers en niet-herkauwers. De herkauwers zoals koeien, schapen en geiten maken van relatief structuur- en celluloserijk voer, door middel van hun unieke verteringsproces in de pens, rijke en voor de plantengroei evenwichtige mest. De samenstelling en de onderlinge verhouding aan mineralen in de mest is verwant aan de gehalten aan mineralen in de meeste gewassen. Bij een eiwitrijk rantsoen zal er meer stikstof in de mest komen. De stikstofgehalten in de mest hebben te maken met de verhouding tussen eiwit en energie in het rantsoen. Als het rantsoen eiwitarm is (dus meer energierijk, zie ook verderop bij biologische drijfmest), dan zal het stikstoftotaal gehalte lager zijn en zal de stikstof meer in organisch gebonden vorm voorkomen. Hierdoor zal bij uitrijden of composteren het risico van verlies lager zijn.\nNiet-herkauwers\nDe niet-herkauwers als pluimvee en varkens maken van relatief rijk voer, dat hoofdzakelijk uit granen bestaat, mest die veel N, P en K bevat en voor de plantengroei een eenzijdige werking heeft. Immers per kg fosfaat is er meer kg stikstof beschikbaar dan bijvoorbeeld in rundveemest.\nBodem\nDe bodemvruchtbaarheid is van invloed op de samenstelling van het ruwvoer, dat op zijn beurt de samenstelling van mest en urine beïnvloedt. Kaligehalten van mest en gier kunnen hoger zijn op kalkrijke gronden dan op kalkarme. Voor fosfaat geldt hetzelfde.\nBiologische drijfmest\nIs biologische mest anders dan gangbare mest? De samenstelling van mest is mede afhankelijk van het rantsoen van het rundvee. In de biologische melkveehouderij ligt het aandeel krachtvoer lager dan in de gangbare melkveehouderij, want het biologische rantsoen bevat minder stikstof in de vorm van eiwit. Hierdoor is er in die melkveehouderij minder sprake van overschotten aan eiwit in het voer. Eiwitarm voeren resulteert op veel biologische bedrijven in een lager stikstofgehalte en dus een - als gunstig gewaardeerde - hogere C/N verhouding van de mest. Een goede waarde voor composteren ligt tussen de 20 en de 35. Zie hoofdstuk 4.2.\nIn tabel 3.4 is de samenstelling weergegeven voor biologische drijfmest en vaste mest en de vergelijking met het landelijk gemiddelde. Biologische rundveedrijfmest bevat per ton 3,8 kg N-totaal. Omgerekend naar 9% DS (droge stof) is dat 4,1 kg N-totaal. Het landelijk gemiddeld ligt hoger (4,9 kg N-totaal). Dit geeft aan dat het gemiddelde rantsoen op biologische bedrijven minder stikstof in de vorm van eiwit bevat.\n\nMestprijzen\nDe prijzen op de mestmarkt zijn in ontwikkeling en mede afhankelijk van het gebied in Nederland. Behalve naar de marktprijzen kun je ook kijken naar de ‘reële waarde’, maar hoe bepaal je die waarde van bijvoorbeeld vaste mest? Daarvoor kun je de kosten nemen die nodig zijn om deze mest te vervangen. In organische mest zitten onder meer stikstof, fosfaat, kali, sporenelementen en organische stof, die door een mestverkopende veehouder allemaal afgevoerd worden.\nVoor vaste stalmestsoorten als runderpotstalmest en geitenpotstalmest wordt ongeveer € 5,50 per ton betaald. Dit bedrag dekt niet de kosten voor aankoop van het stro in de stal. Wanneer de veehouder alleen de kosten van het stro vergoed zou krijgen dan wordt de mestprijs als volgt berekend: 1 melkkoe heeft in een stalperiode van 180 dagen gemiddeld 10 kg stro per dag nodig. Dit is in totaal 1800 kg à € 70 per ton = € 126. Deze koe produceert ongeveer 10 ton mest in die periode. De prijs voor 1 ton mest wordt dan € 126:10 = € 12,60. In dit voorbeeld zijn alleen de kosten voor het stro meegenomen in de prijs van de mest. In de praktijk zijn er vele andere factoren die de prijs beïnvloeden. De prijs voor het transport is de grootste kostenpost. Door de mestwetgeving is het voor veehouders vaak verplicht om de mest af te laten voeren met geld toe.\nDat geldt ook voor de prijs van compost. Professionele composteerbedrijven krijgen bij inname geld om de afvalstoffen te verwerken. De prijs van de compost wordt dan vaak bepaald door de kosten voor het transport of door de schaarste van het product. De variatie in prijs is daardoor groot: van € 3 tot € 16 per ton voor GFT- en groencompostsoorten. Naast deze producten van de grote composteerbedrijven is er ook aanbod van gespecialiseerde composteerbedrijven die op verzoek van de klant producten maken, die voor de kasteelt, champignonteelt of andere specifieke doeleinden geschikt zijn. De prijs van deze producten is dan aanzienlijk hoger en kan variëren tussen € 25 en € 50 per ton.\nAfkortingenBetekenis van de gebruikte afkortingen in dit hoofdstuk:\nC/N koolstof : stikstof verhouding (gebaseerd op 56% C in OS)OS organische stofDS droge stofP2O5 fosfaatK2O kaliMgO magnesiaNa2O natronN-min minerale stikstofN-tot totale stikstof\nTabel 3.5 Samenstelling van meststoffen in kg per 1000 kg product\n\n\n \n3.1 Dierlijke mestsoorten\n3.1.1 Eendenmest\nNederland telt ongeveer 870.000 eenden, die worden gehouden in loopstallen met koppels van 200 tot 300 stuks. In de eerste week worden 15 tot 20 dieren per m² gehouden en na 7 weken, wanneer ze slachtrijp zijn, 5 dieren per m². In deze bio-industrie is het welzijn van de eenden niet optimaal. Zo worden de snavels gebrand om het verenpikken tegen te gaan.\nDe stallen bestaan ten dele uit een roostervloer en ten dele uit een ingestrooide loopruimte. Zaagsel of houtmot als strooisel zorgt voor koolstofverbindingen die moeilijker verteerbaar zijn dan stro. De kwaliteit van de stikstofrijke mest hangt af van de aard van het strooisel.\ntoepassing\nVerse eendenmest kan bij het zaaien van een groenbemester oppervlakkig worden ingewerkt. Voor andere toepassingen is een halfverteerde of een gecomposteerde vorm aan te raden. In deze vorm kan eendenmest een bijdrage leveren aan de structuur van de bodem en aan de voeding van de planten.\ncomposteermogelijkheden\nDe structuur van de mest is afhankelijk van de hoeveelheid en het soort strooisel. Bij voldoende structuur is compostering mogelijk zonder bijmenging. Wanneer de structuur te gering is zal een structuurhoudend materiaal, bijvoorbeeld stro, bijgemengd moeten worden.\n3.1.2 Geitenmest\nGeitenmest is meestal iets stikstofrijker dan rundermest. Bij hoge krachtvoergiften kan het ammoniakgehalte sterk toenemen. Ammoniak kan makkelijk verdwijnen bij het uitmesten, omzetten of uitrijden. Omdat de geiten worden gehouden in ingestrooide loopstallen is de mest strorijk en wordt hij als droog ervaren. Alleen in de biologische landbouw is er een verplichte weidegang. Welk effect weidegang heeft op de samenstelling van geitenmest is onbekend. Een mogelijkheid is dat het N-tot gehalte in de mest hoger is door het eiwitrijker rantsoen bij weidegang. Dit kan niet onderbouwd worden met onderzoek en praktijkervaring.\ntoepassing\nVerse geitenmest is goed voor de plantenvoeding, de stimulering van het bodemleven en de humusopbouw. Bij het toedienen van verse mest is een oppervlakkige grondbewerking nodig om stikstofverliezen te beperken. Inzet van verse mest kan eenzijdige ontwikkeling van micro-organismen stimuleren waardoor de ziektedruk voor de cultuurgewassen kan toenemen. Daarom heeft het de voorkeur om de verse mest alleen toe te passen bij inzaai van groenbemesters.\nBij toedienen in het voorjaar, op lichte gronden, is een halfverteerde of geheel gecomposteerde geitenmest mogelijk. Tijdens de vertering gaat een groot deel (20 tot 60%) van de stikstof verloren. De overblijvende stikstof is overwegend organisch gebonden. Verteerde geitenmest levert daardoor een hogere bijdrage aan de lange termijn bemesting, het onderhoud van het organische stofgehalte en het bodemleven.\ncomposteermogelijkheden\nDe structuur van geitenmest is vaak voldoende om bij een geringe storthoogte (ongeveer 1,5 meter) voldoende zuurstof aan te trekken voor de vertering. Omzetten hoeft niet zo vaak, bijvoorbeeld 2 à 3 keer en is afhankelijk van de voortgang van het composteringsproces. Het bijmenging met structuur- en koolstofrijke producten verbetert de compostering en vergroot de mogelijkheid om stikstof organisch te binden.\nZie voor verder informatie over geitenmest de website geitenmest.nl\n﻿\n1.3 Kalkoenenmest\nIn Nederland leven ongeveer 1,5 miljoen kalkoenen, die gehouden worden voor het vlees. Fokken heeft ervoor gezorgd dat ze binnen 4 maanden slachtrijp zijn. Het dierenwelzijn is in veel gevallen verre van optimaal. Kalkoenenbedrijven vallen onder de intensieve veehouderijen: de dieren leven in grote groepen (3 tot 6 per m²) in loopstallen die worden ingestrooid met zaagsel, houtmot of stro. De samenstelling van de stikstof- en fosfaatrijke mest is afhankelijk van het gebruikte strooisel.\ntoepassing\nIn verse vorm is deze mest alleen bij geringe dosering zonder gevaar te gebruiken. De hoge gehalten aan mineralen en de scherpe werking kunnen leiden tot verbranding van wortels of eenzijdige bemesting van de bodem. Dit kan zich uiten in te sterke groei waardoor gewassen relatief gevoeliger worden voor ziekten. Bij geringe dosering kan deze mest wel als een goede plantenvoedende bijbemesting gebruikt worden, toe te dienen vlak vóór of in het groeiende gewas.\ncomposteringsmogelijkheden\nVerse mest, direct uit de stal, is moeilijk te composteren. Bijmenging met structuurhoudende materialen is noodzakelijk om voldoende transport van zuurstof door de hoop mogelijk te maken. Door structuurhoudende en koolstofrijke producten bij te mengen wordt de C/N verhouding* gunstig beïnvloed en het composteren mogelijk gemaakt. De scherpe werking verdwijnt en het grootste gedeelte van de stikstof wordt organisch gebonden. Voor de bodem en plantengroei ontstaat dan een evenwichtiger meststof.\n* Een C/N verhouding van 12 wordt als ideaal gezien.\n3.1.4. Kippenmest\nEr zijn in Nederland 104 miljoen kippen. Hiervan is 60% voor het vlees en 40% voor de eieren. De huisvesting is verschillend wat betreft hoeveelheid en type strooisel en dat beïnvloedt de aard van de mest. Van de Nederlandse kippen loopt momenteel 20% rond in scharrel- of biologische bedrijven, waar ze beschikken over een gestrooide scharrelruimte.\nDe mest bestaat uit strooisel van uiteenlopende hoeveelheid en samenstelling, waarin alle uitwerpselen van de kippen of een deel daarvan worden opgevangen. Het strooisel (stro, houtvezel, turfmolm) is meestal arm aan minerale bestanddelen.\nStrooiselmest van leghennen heeft een hoog aandeel minerale stikstof en een relatief hoge mineralisatie van de organisch gebonden stikstof. Daarom laat deze meststof de stikstof snel beschikbaar komen voor het gewas. De stikstofwerkingscoëfficiënt (zie hoofdstuk 7) is 40-65% in het 1e jaar bij gebruik op bouwland in het voorjaar en 25-35% in het najaar. Verder is de mest erg fosfaatrijk, heeft hij een basische werking en draagt hij weinig bij aan de effectieve organische stof. Omdat meestal met kleine doseringen wordt gewerkt is zijn lange termijn werking op de organische stof minimaal.\ntoepassing\nBij toediening moet er op gelet worden dat de hoeveelheid mineralen in kippenmest beduidend hoger zijn dan in runder- of varkensmest. Met relatief weinig volume wordt veel werkzame stikstof aangevoerd. Dit is een voordeel bij voorjaarstoediening op zwaardere grond en bij gewasgerichte bemesting in bijvoorbeeld een gevestigd tarwegewas of sluitkoolteelt. Door het hoge gehalte aan ammoniak is deze mest erg gevoelig voor uitspoeling en daarom is het aan te raden om een relatief korte tijd tussen strooien en zaaien/planten te nemen. Per kg aangevoerde stikstof wordt relatief veel fosfaat aangevoerd. De MINAS-wetgeving en het streven naar evenwichtsbemesting maken deze mestsoort minder aantrekkelijk.\ncomposteermogelijkheden\nVers uit de stal kan deze mest slecht composteren. Bijmenging met structuurhoudende materialen is nodig om voldoende transport van zuurstof door de hoop mogelijk te maken. Met structuurhoudende en koolstofrijke bijmenging verandert de samenstelling van het product. De scherpe werking verdwijnt en het grootste gedeelte van de stikstof wordt organisch gebonden. Voor de bodem en plantengroei ontstaat dan een evenwichtiger meststof.\nDroge vaste mest van leghennen\nDroge vaste mest van leghennen is min of meer verteerde en ingedroogde mest van kippen, die is opgevangen op de mestplanken of in mestbakken. Het bevat geen strooisel en is de grondstof voor de in de handel verkrijgbare gedroogde kippenmest. Deze mest is met name geschikt voor de intensieve landbouw, bijvoorbeeld in de kasteelt.\nVaste mest van vleeskuiken\nVleeskuikens worden in groten getale gehouden. De minimale leeftijd bij de slacht is 5-6 weken en bij biologische vleeskuikens 81 dagen. Houtkrullen worden in zeer kleine hoeveelheden als strooisel gebruikt.\nKippendrijfmest\ntoepassing\nDeze meststof is stikstofrijk en geeft bij een hoge dosering snelgroeiende gewassen, resulterend in een hogere gevoeligheid voor ziekten. Alleen toepassen bij groenbemesters of in lage dosering als gewasgerichte bijbemesting. Dit kan bij tarwe in het voorjaar of vóór het planten van koolgewassen. De stikstofwerkingscoëfficiënt bij voorjaarstoediening is 60%.\ncomposteringsmogelijkheden\nComposteren van kippendrijfmest is mogelijk door menging met structuurhoudende en vochtopnemende materialen. Het aanvoeren, mengen en regelmatig omzetten vraagt veel arbeid, goede voorzieningen (zoals ruimte, verdichte laag etc) en machines die de nodige handelingen kunnen verrichten (zie hoofdstuk 4.2). Door menging met structuurhoudende en koolstofrijke materialen als stro, houtvezels, bermgras of groencompost, ontwikkelt de stikstofrijke drijfmest zich van een plantenvoedende meststof tot een meer bodemverbeterende meststof.\n3.1.5 Konijnenmest\nIn Nederland worden jaarlijks ongeveer 4,5 miljoen konijnen geslacht. De helft hiervan is afkomstig van commerciële bedrijven. De dieren worden op een vrij intensieve manier gehouden, te vergelijken met de legbatterijkippen. Ze zitten met groepen van 6 tot 7 in een draadgazen kooi van 50 cm x 40 cm x 30 cm. Het zal duidelijk zijn dat het welzijn van de konijnen verre van optimaal is.\nDe mest is droog en zeer geconcentreerd. Met name het gehalte aan organische stikstof is vrij hoog, waardoor deze mest een langzame werking heeft. Door het hoge gehalte aan organisch materiaal heeft deze basisch werkende mest een goed absorberend vermogen.\ntoepassing\nDe totale mestproductie uit de commerciële sector, 25.000 ton ruwe mest per jaar, wordt ruw verhandeld of geperst. Ruwe konijnenmest wordt vooral afgezet in de boom- en aardbeienteelt en voor een klein deel in de akkerbouw. Geperste (droge) konijnenmest is reukloos en hierdoor interessant voor de particuliere tuinsector.\ncomposteringsmogelijkheden\nDeze mest kan goed gecomposteerd worden onder bijmenging van structuurrijk materiaal, om de beluchting optimaal te krijgen.\n3.1.6 Paardenmest\nPaarden worden gehouden op veel stro en de stallen worden regelmatig uitgemest. Hierdoor ontstaat een zeer strorijke mestsoort.\ntoepassing\nVerse paardenmest werd vroeger toegepast bij de komkommerteelt. Paardenmest is geliefd als hoofdbestanddeel van het medium waarop champignons worden geteeld. Voor de champignonteelt is paardenmest een gewild product. Door het hoge strogehalte is verse paardenmest niet aantrekkelijk. In de land- en tuinbouw is alleen de oude of gecomposteerde paardenmest geschikt als verbeteraar van de bodemstructuur en stimulering van het bodemleven. In het najaar bij inzaai van een groenbemester kan deze half of geheel vercomposteerde mest worden uitgereden. Op grasland kan dat na de eerste snede.\ncomposteringsmogelijkheden\nPaardenmest is een ideaal product om te composteren. Wel kan er door het hoge strogehalte een te hoge temperatuur ontstaan. Bijmenging met een stikstofrijke meststof als kippenmest kan de compost rijker maken en de kippenmest opwaarderen tot een evenwichtige meststof. Als de paardenmest erg droog is kan de compostering worden verbeterd door er drijfmest bij te mengen.\nRundvee gier\nGier komt voor bij staltypes waar naast de vaste mest de urine apart wordt opgevangen. Dit komt vrijwel alleen voor bij ingestrooide grupstallen met een aparte giergoot en kelder.\nGier is vooral een meststof voor stikstof en kali, die volledig in water is opgelost. Daarom werkt het op zeer korte termijn. De bijdrage aan de organische stofvoorziening is minimaal. Gier is licht pH verhogend.\ntoepassing\nVanwege de grote kans op uitspoeling moet de gier in het voorjaar enkele weken vóór het zaaien of planten van het gewas worden toegediend. Gier kan zowel op gras- als op bouwland gebruikt worden. Op grasland is gier alleen op zijn plaats als die percelen tenminste een of twee maal per jaar gemaaid worden en op plekken waar de kalibehoefte varieert van 100-220 kg per ha. Op bouwland moet men bij de teelt van aardappelen oppassen want teveel kali zorgt voor een lager zetmeelgehalte van de knollen, met een slechtere smaak als resultaat. In tarwe kan gier als overbemesting worden gebruikt en wel in de nazomer vóór de inzaai van de groenbemester. De stikstof komt namelijk voor ongeveer 90% in de vorm van ammoniak voor. Fosfor wordt in de feces uitgescheiden en komt dus in de urine nauwelijks voor. Daarom moet men naast de bemesting met gier in het algemeen een aanvullende fosfaatbemesting geven.\ncomposteermogelijkheden\nGier is voor het composteren ideaal om droge mestsoorten als paardenmest natter te maken. Structuur- en koolstofrijke plantaardige compostsoorten kunnen door gier met mineralen worden verrijkt.\nRundvee drijfmest\n Drijfmest komt in Nederland het meeste voor. Dat heeft te maken met de ontwikkeling van de ligboxenstal. Hoewel dit staltype voor de koe niet altijd ideaal is - te weinig bewegingsruimte en gedwongen onthoornen - betekent het voor de boer een flinke arbeidsbesparing in het voederen, melken en verwerken van de mest. Drijfmest wordt ook wel in de volksmond dunne mest genoemd.\nEen voordeel van drijfmest is de geringe verliezen tijdens de bewaring. Een ander groot voordeel van een vloeibare meststof is dat het gemakkelijk, regelmatig en nauwkeurig op de juiste plaats toe te dienen is. Dit is zeer gewenst om een regelmatig gewas te krijgen. De manier van mest verspreiden heeft ook invloed op de variatie in de stand het gewas. Zie hoofdstuk 7.4.\nStikstof uit drijfmest komt snel beschikbaar, maar deze positieve eigenschap heeft een keerzijde. Drijfmest levert namelijk een geringe bijdrage aan de beschikbaarheid van stikstof, organische stof en het bodemleven op lange termijn. De stikstofdynamiek bij de teelt is heel anders dan bij gebruik van vaste mest. Drijfmest betekent veel minerale stikstof bij aanvang van de teelt en relatief weinig nalevering door mineralisatie van organisch gebonden stikstof. Bij vaste mest is dat anders: vaste mest geeft weinig minerale N bij aanvang en relatief veel N-nalevering, ook gedurende meerdere jaren. In het algemeen hebben vaste mesten bij najaarstoediening een wat grotere werkzaamheid en geringere verliezen dan drijfmest. Bij voorjaarstoediening is het omgekeerde het geval. Drijfmest die in het najaar is uitgereden kan net zo goed werken als vaste mest, maar dan moet je hem wel combineren met een groenbemester. Bij vaste mest is een relatief groot deel van de N in organische vorm aanwezig is. Bij een jarenlang vaste mest gift wordt een gesommeerde nawerking merkbaar.\nDrijfmest is een meststof die veel stikstof bevat en weinig koolstof. De stikstof is grotendeels in minerale vorm aanwezig (40% ammoniumstikstof). De eerstejaarswerking is hoog bij toediening in het voorjaar. De stikstofwerkingscoëfficiënt in het voorjaar op bouwland is ongeveer 50% en op grasland ongeveer 35%. Drijfmest geeft een vlotte begingroei. Toediening in het najaar kan met name verlies door uitspoeling van de minerale fractie betekenen. Zonder inwerken in de bodem zal een groot deel van de minerale fractie vervluchtigen. Drijfmest bevat relatief veel werkzame N op korte termijn ten opzichte van de fosfaatinhoud. De werkingscoëfficiënt van kalium is 100%. De bijdrage aan de organische stofvoorziening is klein. Regelmatig werken met drijfmest onderdrukt de veelzijdigheid van het bodemleven en verlaagt de ziektewerendheid van de bodem, vergeleken met het gebruik van verteerde vaste stalmest. De kwaliteit van de drijfmest kan sterk variëren en daarmee de invloed op het bodemleven. Ammoniakrijke drijfmest die diep geïnjecteerd wordt heeft een minder gunstige werking op het microleven en de wormen in de bodem dan drijfmest van dieren die schraler worden gevoerd. Deze mest bevat minder stikstof en heeft een hogere C/N verhouding. Bij regelmatig gebruik van drijfmest zijn er weinig regenwormen in de bodem. Drijfmest kan giftig zijn voor wormen die leven in de bovenste centimeter van de bodem. Verder is drijfmest licht pH-verlagend.\ntoepassing\nDrijfmest is geschikt om planten mee te voeden. Daartoe wordt het toegepast in het voorjaar, enkele weken vóór het zaaien of planten van het gewas. In aardappelruggen gebeurt dat vóór het frezen, in tarwe als overbemesting. Het is verplicht om drijfmest op een emissie-arme wijze toe te dienen. Op grasland (gras/klaver) heeft drijfmest als voordeel dat toediening in het voorjaar resulteert in een vlotte begingroei en een vrij hoog eiwitgehalte in het voer. Later in het jaar kan na iedere snede of beweiding drijfmest worden ingezet mits er voldoende vocht is of regen gaat vallen.\nBij toepassing in de nazomer vóór een groenbemester moet de dosering aangepast zijn aan de te verwachten N-opname door de groenbemester, zodat bij het begin van de winter de N-min laag is. Die bedraagt maximaal 120 kg bij zaai vóór half augustus en bij een zeer goede groei. Verder moet rekening worden gehouden met N-min bij inzaai van de groenbemester, met N-vastlegging bij het onderwerken van stro (10 kg/ha) en met N-levering van de grond en de gewasrest in het najaar. Zie hoofdstuk 7.1 hoe afstemming kan plaatsvinden.\nDe meststof moet niet toegediend worden als pas veel later de opname door het gewas plaats gaat vinden. Om ammoniakverliezen te beperken dient de mest altijd in enigerlei vorm ingewerkt te worden. Dit is overigens verplicht. Bij toepassing op zwaardere grond onder te natte omstandigheden ontstaat er soms schade door bederf van de bodemstructuur, waardoor de N-benutting van de gewassen daalt. Door nieuwe, emissie-arme technieken (zoals de sleepslangtechniek) is geen zware apparatuur meer nodig.\ncomposteermogelijkheden\nEen zeer geschikte composteringsmethode op het bedrijf is het toevoegen van organisch materiaal aan de drijfmest. Dat kan onder meer hooi zijn uit natuurweiden, bermafval of stro. Door het toevoegen van het organisch materiaal wordt de waarde van drijfmest verhoogd. Om van drijfmest vaste mest en vervolgens compost te maken is veel koolstofrijk en structuurhoudend materiaal nodig, evenals veel arbeid en voorzieningen.\nVerder zijn er diverse composteringstechnieken voor drijfmest op grotere schaal: drogen en composteren, mestzuivering (ammonium-stikstof wordt omgezet in nitraat), scheiden in dunne fractie en (uiteindelijk) compost, mest ontwatering en indampen.\n3.1.8 Schapenmest\nSchapen worden tijdens de lammerperiode in het voorjaar op stro in loopstallen gehouden. De mest is droog en strorijk. Schapenmest is meestal stikstofrijker dan rundermest.\ntoepassing\nDoor het hoge gehalte aan stro is deze mest in verse vorm alleen in de herfst bij inzaai van een groenbemester oppervlakkig in de bodem in te werken. De vrije stikstof kan door de groenbemester worden benut en de rest verteert in de bodem. Beter is het om deze mest eerst gedeeltelijk of geheel te laten verteren en dan te gebruiken als meststof. Verteerde schapenmest is, zoals de meeste vaste meststoffen, geschikt voor de bemesting op de lange termijn.\ncomposteermogelijkheden\nSchapenmest is uitstekend geschikt voor compostering. De hopen kunnen erg warm worden waardoor verdroging kan optreden. Om de stikstof meer organisch te binden is bijmenging met koolstofhoudende producten wenselijk.\n3.1.9 Varkensmest\nDrijfmest\nDrijfmest van vleesvarkens komt van stallen waarbij de varkens op roosters worden gehouden, met een vloeroppervlak per varken van 1 m². Vanaf 2002 mogen varkens niet meer gehouden worden op uitsluitend roostervloeren. De biologische varkenshouderij maakt meer gebruik van gestrooide loopstallen en beschikt daardoor over niet of heel weinig drijfmest.\nVarkensdrijfmest staat bekend als een minder goede leverancier van organische stof, maar het heeft wel een hoog stikstofleverend vermogen. Het stikstofwerkingscoëfficiënt is 40-65% in het 1e jaar bij gebruik op bouwland in het voorjaar. In het najaar is dat 25-35%.\nOp kleigronden wordt er in de praktijk wel eens geklaagd over het negatieve effect van varkensdrijfmest op de structuur van de grond. Varkensdrijfmest heeft ten opzichte van runderdrijfmest een veel lagere C/N verhouding en levert geen bijdrage aan de structuurverbetering van de grond.\ntoepassing\nAls verse mest is deze alleen te gebruiken voor de directe voeding van de plant. Voorjaarstoediening op grasland, in tarwe of vóór kool en preiteelt is mogelijk.\ncomposteringsmogelijkheden\nEr zijn veel experimenten gedaan om van drijfmest van vleesvarkens een goede meststof te maken. Wanneer de mest eerst wordt gescheiden in een dunne en een dikke fractie, zal het composteren alleen dan goed verlopen als er nog veel koolstofrijk en structuurhoudend materiaal aan toegevoegd wordt. Op varkenshouderijbedrijven vindt bijna geen compostering van varkensdrijfmest plaats, omdat het vrij veel arbeid en investeringen kost.\nVaste varkensmest\nDe dieren verblijven in loopstallen met gestrooide ligruimte of gestrooide lig- en loopruimte, waarin ze hun diereigen gedrag beter kunnen uitleven.\nVaste varkensmest kan zeer divers van samenstelling zijn. De hoeveelheid stro, de plaats waar de dieren mesten en het voer dat ze krijgen kan verschillend zijn.\nWanneer er voldoende strooisel is gebruikt kan de mest van goede kwaliteit zijn met een hoog gehalte aan stikstof. Helaas is het fosfaatgehalte ook hoog en het gevolg daarvan kan zijn dat bij het bemesten met alleen vaste varkensmest, te weinig stikstof wordt aangevoerd bij de fosfaat aanvoernorm zoals die geldt volgens MINAS (85 kg per hectare voor gras- en bouwland). Dit geldt vanaf 2002.\ntoepassing\nVaste varkensstalmest is vers goed te gebruiken bij inzaai van een groenbemester. Deze dient dan oppervlakkig ingewerkt te worden om de vertering in de bodem optimaal te laten verlopen. Beter is het om deze mest eerst te laten verteren of composteren. Najaarstoepassing is wenselijk voor de lange termijn bemesting en het activeren van het bodemleven.\ncomposteringsmogelijkheden\nHet hangt van de hoeveelheid en aard van het strooisel af of de mest voldoende structuur heeft om de benodigde zuurstof voor de compostering in de hoop toe te laten. Compostering zal de mestkwalitatief verbeteren doordat de stikstof meer organisch gebonden wordt. Tevens zal het microleven diverser zijn. Gecomposteerde varkensmest bevat veel structuurleverende humus. Deze verhoogt het organische stofgehalte en vermindert indirect de uitspoeling omdat de absorptie van mineralen groter is. Tevens heeft varkenscompost een basisch effect op de bodem.\nZeugendrijfmest\nDe gehalten aan mineralen van zeugenmest zijn altijd lager dan van vleesvarkensmest omdat deze dieren niet hoeven te groeien. Ze hebben daarom alleen onderhoudsvoer nodig, dat armer is dan het vleesvarkensvoer. De mest stinkt ook minder en is minder belast met stoffen als koper en antibiotica.\ntoepassing\nZeugendrijfmest is geschikt voor directe plantenvoeding en kan op grasland in tarwe of vóór het zaaien van gewassen worden gebruikt.\ncomposteringsmogelijkheden\nZie bij andere drijfmestsoorten.\nZeugengier\nPer 1 kg P2O5 is 2,22 kg stikstof aanwezig\nZeugengier heeft lage gehalten aan mineralen. De hoeveelheid stikstof ten opzichte van fosfaat is gunstig wat betreft de fosfaat aanvoernorm volgens MINAS.\ntoepassing\nGoed te gebruiken als aanvullende stikstofmeststof in of direct vóór het te telen gewas."
  },
  {
    "objectID": "goedbodembeheer/mest-en-compost.html#composteren",
    "href": "goedbodembeheer/mest-en-compost.html#composteren",
    "title": "Mest en compost",
    "section": "4. Composteren",
    "text": "4. Composteren\n\nInleiding\nTijdens de compostering worden de makkelijk afbreekbare organische verbindingen afgebroken of omgevormd tot meer stabiele verbindingen. Door de afbraak van het makkelijk afbreekbare materiaal nemen massa en volume af. Bij deze massa-afname speelt vochtverlies ook een belangrijke rol.\nOf dit proces goed verloopt is met name afhankelijk van de luchttoevoer, want daar draait alles om bij de compostering. De luchttoevoer moet er voor zorgen dat:\n-voldoende zuurstof wordt aangevoerd-koeling plaatsvindt-warmte wordt afgevoerd-water in de vorm van waterverzadigde lucht wordt afgevoerd\nDeze toevoer kan gebeuren door natuurlijke luchtstromen, maar ook door het regelmatig omzetten met een machine of door geforceerde beluchting met ventilatoren. In hoofdstuk 4.2.3 wordt hier nader op ingegaan. Bij al deze systemen is de aanwezigheid onmisbaar van structuurvormend materiaal, zoals stro en hout.\nZijn de omstandigheden goed gekozen dan zullen temperatuur en chemische eigenschappen van het materiaal veranderen.\n\nTemperatuurDe intensieve omzetting van makkelijk afbreekbare koolhydraten in het begin van het proces is zowel het gevolg als de oorzaak van de warmte. Er is dus sprake van een zichzelf versterkend proces. De temperaturen lopen op van 50 tot 60 en soms wel 75°C. Wordt het nog warmer, dan is het meeste microleven gedood. Bij sommige soorten compost kunnen er chemische reacties ontstaan die zo heftig verlopen dat de temperatuur totverbranden boven de 100°C stijgt. Hierbij is eerder sprake van verbranden dan van composteren. Voor een goede compostering is een temperatuur nodig die onder de 65°C ligt. Hoe hoger de temperatuur hoe meer onkruidzaden en ziekteverwekkers afsterven, maar ook hoe meer stikstof er verloren gaat. Dat komt doordat het chemische evenwicht verschuift van een ammoniumoplossing in water (NH4+ ) naar gas (NH3), dat vervliegt.Bij een lagere temperatuur duurt het proces langer. In de literatuur worden optimale waarden aangegeven tussen 50 en 60°C.Omdat de temperatuur in de hoop hoger is dan aan de buitenkant zal de reinigende werking van de warmte niet overal even sterk zijn. Zuurstof regelt de temperatuur en die kan beïnvloed worden door variaties aan te brengen in de structuur en het watergehalte. Natuurlijk zijn er locale verschillen, zoals plekken waar weinig zuurstof aanwezig is. Dan kan er N2O ontstaan dat als gas ontwijkt.\nC/N verhoudingHet uitgangsmateriaal moet een goede verhouding hebben tussen koolstof en stikstof (C/N). In het begin, als de temperatuur nog hoog is, zal stikstof verloren gaan in de vorm van gassen als NH3 en N2O, maar het stikstofgehalte gaat toch omhoog omdat de koolstof nog sneller verdwijnt. Hierdoor daalt de C/N verhouding van waarden tussen de 20 en 30 in het begin tot waarden rond de 10 aan het eind. Dit is vergelijkbaar met de waarden in de grond.Een te hoge C/N verhouding vertraagt het verteringsproces, omdat het overschot aan koolstof eerst verteerd moet worden. Bij hoge C/N waardenstikstoffixatie vindt soms meetbaar stikstoffixatie plaats. Omdat er energie in overvloed aanwezig is zullen bepaalde bacteriën in een warme (30 - 40°C) en vochtige omgeving N2 uit de lucht binden in organisch materiaal. Bij experimenten met een C/N verhouding van 40 bleek de hoeveelheid stikstof met 15% te kunnen toenemen.Bij een hoge C/N verhouding verdwijnt er meer organische stof dan bij een evenwichtige verhouding die een optimum heeft tussen de 20 en 35. De optimale verhouding kan bereikt worden door verschillende materialen te mengen, zoals mest (met een lage C/N verhouding) en stro (met een hoge verhouding). In de loop van de compostering verdwijnt er meer C dan N, waardoor een rijpe compost op basis van voornamelijk mest een C/N verhouding heeft van 10 –15. Bij compost van plantaardige materialen is deze waarde bijna 20.In alle gevallen is niet zozeer de C/N verhouding zelf van belang, maar de C/N waarde van de voedingsstoffen die bereikbaar zijn voor het microleven in de hoop. Als er N vrijkomt moet er genoeg koolstof zijn om die te binden.\nCelluloseIn de warme fase komt veel koolstof van de vertering van cellulose door micro-organismen, die optimaal gedijen bij 50°C. Boven de 55°C wordt het vrijkomen van koolstof uit cellulose aanmerkelijk minder. Dat is één van de redenen waarom bij hogere temperaturen meer N verdwijnt, ook al is de C/N verhouding volgens de analyses ruim genoeg. Als de hoop te vochtig is wordt cellulose ook niet goed afgebroken en treedt hetzelfde probleem op.\nLignineNaast cellulose is lignine het belangrijkste bestanddeel van planten. Deze stof wordt veel trager afgebroken dan cellulose en de afbraak verloopt beter bij lagere temperaturen. Dat is dus in een latere fase van de compostering. Omdat in koeienmest de lignine al gedeeltelijk is voorverteerd komt er makkelijker koolstof uit vrij dan uit bijvoorbeeld stro, kippen- of varkensmest.\nZuurgraadHoewel composteren bij verschillende zuurgraden goed kan verlopen is er een optimaal traject van pH 5,5 – 8. De biomassa zorgt tijdens het composteren eerst voor een wat lagere (zuurdere) en later voor een wat hogere (meer basische) pH, maar uiteindelijk zal de compost geleidelijk aan wat zuurder worden. Een te hoge pH geeft een groter stikstofverlies omdat door verschuiving van het chemische evenwicht meer NH3 als gas in de lucht verdwijnt.\nkader Stalmestcompostering; een kwalitatieve benadering van het procesComposteren is het maken van een overgang tussen de bodem en bovengrondse resten van planten en dieren. Deze brug moet worden gebouwd omdat het materiaal van plant en dier te grof is om uit te rijden en hindert bij het klaarmaken van het zaaibed of de bestrijding van onkruid. Dat is een mechanische reden. Vaker nog zijn het chemische of biologische redenen omdat de plantaardige stoffen zich niet direct in de bodem laten inpassen. Inzicht in chemische en biologische veranderingen tijdens het proces van composteren is van belang om een keuze te kunnen maken tussen niet, kort of lang composteren.In het volgende voorbeeld, over het composteren van strorijke stalmest, zal duidelijk worden hoe belangrijk het procesverloop is.\n\nHet proces als geheelDe compostering verloopt altijd in fasen, in dit geval vier. Deze fasen lijken wel een verkorte herhaling van de evolutie van het leven op aarde: eerste de micro-organismen (eerste fase), dan de lagere planten (tweede fase), gevolgd door lagere diersoorten (derde fase). De diersoorten worden vervolgens steeds complexer van vorm en functie (vierde fase). Behalve deze ontwikkeling van levensvormen laat het composteringsproces ook nog een samenspel zien van a-biotische factoren, die ieder hun eigen ontwikkeling volgen: temperatuur (warmte), zuurstof (lucht), vochthuishouding (water) en de C/N verhouding (aarde). Alles bijeen genomen heeft het composteringsproces een aantal kenmerken dat ook aan levende organismen wordt toegeschreven en in die zin is het composteren op te vatten als het ‘levend maken’ van de bodem.De eerste fase: het opwarmen. De composthoop wordt warmer door de activiteit van micro-organismen die de makkelijk om te zetten organische stoffen afbreken. Het zijn weinig soorten in enorme aantallen. Als de hoop anaëroob is kan de ontstane ammoniak door gebrek aan zuurstof niet verder oxideren. Deze zuurstofloosheid treedt altijd op en zal enige tijd blijven bestaan. Ook als er meer lucht in de hoop komt blijven de omstandigheden in de kern van de kluiten mest nog anaëroob, maar de ammoniak verdwijnt wel na enige tijd (zie grafiek). De compost zit nu nog vol meststoffen die vijandig voor de plant zijn en ook op de bodem een negatieve invloed kunnen uitoefenen. Net als in de evolutie van het leven op aarde zijn het eerst de voorlopers van plant en dier, de bacteriën die de dienst uitmaken en helpen bij het ‘plant- en bodemvriendelijk’ maken van de compost. In de volgende fase komen er hoger georganiseerde plantaardige vormen bij: de schimmels.De tweede fase: het afkoelen. Er dringt meer lucht in de hoop door en vanaf de buitenkant worden schimmels actief. Dat is soms te merken aan het verschijnen van paddestoelen, de vruchtlichamen van deze schimmels. Door de wisselwerking met de lucht koelt de hoop weer af, maar hij blijft warmer dan de omgeving. Nu de planten hun ontwikkeling in de hoop hebben gehad is het de beurt aan de dieren.De derde fase: het verschijnen van dieren. Kleine diertjes worden actief, met name springstaarten. Aanvankelijk zijn deze insecten wormachtig van uiterlijk en weinig gedifferentieerd, later komen er soorten bij die een ingewikkelder uiterlijk krijgen. Er verschijnen ogen, kleuren, beharing, staarten om mee te springen en de bewegingsactiviteit neemt toe. Behalve een proces in de tijd is hier ook sprake van een proces in de ruimte, want de diepere lagen herbergen primitievere vormen dan de hogere lagen in de hoop. Er is hier sprake van een evolutieproces in mini-formaat en in een kort tijdsbestek. Het lijkt wel alsof de ontwikkeling van de dierlijke vormenrijkdom parallel loopt met de ontwikkeling van de composthoop (zie figuur). Niet alleen de springstaarten doorlopen een dergelijk proces, ook de wormen doen hieraan mee. Eerst dringen van buitenaf mestwormen de hoop binnen. Ze kunnen niet tegen de anaërobe beginomstandigheden en brengen met hun gangen lucht in de hoop.Vaak wordt mest al gebruikt voordat de wormen hun intrede doen. Het uitrijden van kort gecomposteerde mest kan voor de voeding van het bodemleven en de gewassen een belangrijke rol spelen, maar op minder vruchtbare gronden kunnen anaërobe processen in de grond optreden. Die hebben dan gedurende het groeiseizoen een negatieve invloed op de gewassen. Bij lang composteren gaat de compost zo veel op grond lijken dat er geen effecten meer worden bereikt in de bodemprocessen. Er wordt bij wijze van spreken alleen maar extra grondachtig materiaal toegevoegd.De vierde fase: het dierenleven ontvouwt zich. De soortenrijkdom van bacteriën, schimmels en kleinere dieren neemt sterk toe. De mestwormen verdwijnen weer en maken plaats voor grondwormen in meerdere soorten. Niet alleen bij de wormen, maar ook bij de andere organismen gaat de soortensamenstelling steeds meer lijken op die van een gewone bodem. In poëtische taal: de composthoop is aan het gronden en wordt meer ge-aard. Ook gaan de processen steeds langzamer verlopen. De makkelijk aan te tasten stoffen uit dierlijke uitwerpselen en stro zijn omgezet in stabiele stoffen, die overeenkomen met de organische stof in de grond. De compost is rijp en kan uitgereden worden.\n \n4.2 Composteertechnieken\n4.2.1 InleidingComposteren kan plaats vinden op een landbouwbedrijf en op een gespecialiseerd composteringsbedrijf, dat op het gebied van technische voorzieningen meer mogelijkheden biedt. Het gebruik van speciale omzetmachines, geforceerde beluchting en biofilters vergt investeringen die op een landbouwbedrijf in het algemeen niet mogelijk zijn. In eenvoudige vorm worden deze hulpmiddelen op landbouwbedrijven soms wel toegepast.\nZonder al deze hulpmiddelen is het toch mogelijk om goede compost te maken, als er maar rekening gehouden wordt met een aantal basisprincipes. Die worden in dit hoofdstuk eerst belicht. Daarna bespreken we de techniek van het composteren op een landbouwbedrijf en tenslotte worden enkele meer gespecialiseerde technieken beschreven.\n4.2.2 Aandachtspunten bij composterenbeluchting\nCentraal bij iedere aërobe (zuurstofrijke) compostering staat de vraag: hoe krijg je voldoende lucht in de hoop? Maatregelen die de luchttoetreding sturen zijn: keuze van uitgangsmaterialen die structuur geven, de grootte van de hoop, het vochtgehalte, de wijze van en intensiteit van omzetten en het toepassen van geforceerde beluchting.\nstructuurEen composthoop zonder geforceerde beluchting moet een luchtige structuur hebben, zodat er lucht van binnen de hoop uitgewisseld kan worden met de buitenlucht. Goede structuurbrengers zijn bijvoorbeeld tarwestro en houtig groenafval. Ook erwten- of koolzaadstro is bruikbaar. Andere structuurbrengers zijn bijvoorbeeld riet, heidestrooisel en snoeiafval.Vers stro geeft meer structuur dan stro dat al in de stal gebruikt is. Samen met het watergehalte en de manier van opzetten kan de structuur gebruikt worden om de temperatuur te regelen. Meer structuur geeft meer zuurstof en dat geeft weer een hogere temperatuur. Zo is er onderzoek bekend waarbij gehakseld stro (&lt;8 cm) gedeeltelijk werd vervangen door gemalen stro (&lt;0.5 cm) in combinatie met dierlijke mest. Behalve een betere beschikbaarheid van de koolstof ging bij gemalen stro minder N verloren door de lagere temperatuur. Bij teveel gemalen stro traden echter anaërobe (zuurstofloze) condities op. Hierdoor viel nitraat uiteen en ging stikstof verloren, met stank als gevolg\n\nvochtgehalteHet optimale vochtgehalte hangt af van de structuur en de hoeveelheid organische stof in de uitgangsmaterialen. Te weinig vocht geeft geen omzetting omdat de organismen dan niet kunnen leven; teveel vocht geeft plaatselijke anaërobe condities. Als wenselijke waarden wordt in de literatuur meest waarden tussen 50% en 60% genoemd. Materialen als stro en hout kunnen bij een vochtgehalte van 75-90% evenwel nog steeds goed doorlucht zijn, terwijl structuurarme materialen als keukenafval al boven de 50% dicht komen te zitten.\nomzettenMakkelijk afbreekbaar materiaal kan vanwege het inklinken niet meer beschikbaar zijn voor het composteren. Omzetten is dan nodig om het materiaal weer met lucht in contact te brengen. Dit geldt zowel voor compostsoorten die mede bereid zijn uit dierlijk materiaal als voor soorten die uit puur plantaardig materiaal bestaan. Vooral bij relatief natte compost, zoals dierlijke mestcompost, betekent omzetten ook dat de convectiestroming, de stroming van binnen naar boven, sneller wordt. Homogenisering en verkleining van de massa is een andere belangrijke functie van omzetten. De hoeveelheid lucht die op het moment van omzetten in de hoop komt speelt geen rol van betekenis in het composteringsproces. Wat lucht betreft gaat het bij omzetten om het onderhouden van de convectiestroming.\ngeforceerde beluchtingBedrijven die groenafval en GFT verwerken gebruiken vaak geforceerde beluchting, zoals het wegzuigen van de lucht via de bodem. Omzetten is dan beperkt nodig. Om een uniforme doorluchting te krijgen mogen de hopen niet veel hoger zijn dan 2,5 tot 3 meter. Door het wegzuigen van lucht wordt het mogelijk deze te reinigen met een zogenaamde ammoniakwasser en een biofilter. Ammoniak en geur worden zo opgevangen. Om een evenredige temperatuurverdeling te krijgen wordt de hoop soms afgedekt met een warmte-isolerende laag, zoals rijpe compost.Een andere manier van beluchten is het blazen van lucht van onderaf in de hoop. Nadeel hiervan is het uitdrogen en afkoelen van de onderste laag.Er is ook een systeem waarbij afwisselend geblazen en gezogen wordt\n\nC/N verhoudingEen belangrijke parameter bij de keuze van de uitgangsmaterialen en de hoeveelheden daarvan is de C/N verhouding. De goede waarde bij het starten van het composteren ligt tussen de 20 en de 35.Voor het uitrekenen van de C/N verhouding van een mengsel moeten de gehaltes aan C en N in de uitgangsmaterialen bekend zijn. Het stikstofgehalte volgt vaak uit de standaard mest- of compostanalyse, of er zijn vuistwaarden bekend.Met name bij mest blijken er overigens grote variaties in de C/N verhouding tussen partijen van dezelfde soort te zijn: voor goed bemesten en/of goed composteren is het raadzaam om de mest te bemonsteren. Bij plantenresten is de leeftijd van grote invloed: hoe jonger de plant, hoe lager de C/N verhouding. Dit komt omdat oude planten meer houtig worden. Vuistwaarden voor droge stof, C , N en C/N verhouding staan in de tabel 4.2.1.\n\nOm de uiteindelijke C/N verhouding te bepalen wordt van een gegeven hoeveelheid uitgangsmateriaal de totale hoeveelheid C en N uitgerekend en op elkaar gedeeld. In de praktijk wordt vaak op het gevoel en ervaring een mengsel gemaakt van stoffen met een hoge en een lage C/N verhouding, waarbij ook nog een goede vochtigheid bereikt wordt. In het volgende een voorbeeld van de wijze waarop een berekening uitgevoerd kan worden.\nEen boer heeft 200 ton runderstalmest en krijgt daar ook nog eens 50 ton vleesvarkensdrijfmest bij. Hijbesluit dit gezamenlijk te composteren. Uitgaande van de gegeven vuistwaarden geeft dat aan totalen:\n* 200 ton stalmest met een een ds-gehalte van 23,5% geeft 47 ton droge stof.* 50 ton varkensdrijfmest met 9% ds geeft 4,5 ton droge stof\nKoolstof:Stalmest 47 ton x 362 kg C/ton = 17 ton CVarkensdrijfmest 4,5 ton x 370 kg C/ton = 1,7 ton CTotaal: 18.7 ton C\nStikstof:Stalmest 47 ton x 29 kg N/ton = 1.360 kg NVarkensdrijfmest 4,5 ton x 80 kg N/ton = 360 kg NTotaal: 1.720 kg N\nDe C/N verhouding van dit mengsel wordt: 18.700 kg C / 1.720 kg N = 10,9Het droge stof stofgehalte wordt (47+4,5)/ (200+50) = 51,5/250 = 20,6%Conclusie: de C/N verhouding is te laag en zal tot extra verlezen leiden. Gezien de structuur (veel halfverteerde, natte stro) is het drogestofgehalte aan de lage kant. De compostering zal moeilijk op gang komen en als de hoop eenmaal warm is zal er veel stikstof ontwijken: uit de aerobe plekken als NH3 vanwege de lage C/N verhouding en als N2O uit de warme natte plekken.\nDe boer besluit 50 ton tarwestro van een naburige akkerbouwer aan te kopen, en dat tijdens het opzetten van de composthoop door de andere materialen te mengen. Tarwestro heeft relatief veel koolstof ten opzichte van stikstof, is droog en geeft structuur aan de hoop.\n50 ton tarwestro met 84% ds is 42 ton ds.\nKoolstof: 42 ton x 511 kg C/ton = 21,5 ton CStikstof: 42 ton x 7 kg N/ton = 295 kg N\nDe totalen worden nu: 18,7 + 21.5 = 40,2 ton Cen 1.720 + 295 = 2015 kg N\nDit brengt de C/N -verhouding van het mengsel op 40.200 kg C /2.015 kg N =20 en het drogestofgehalte op(47+4,5+42)/ (200+50+50) = 93.5/300 = 31%.\nDit mengsel zal vanwege betere luchttoetreding vlot gaan composteren. Door de hoop goed gemengd en niet té luchtig op te zetten (zodat de temperatuur beperkt blijft tot een kleine 55°C), zal mede dankzij de hogere C/N verhouding en het minder voorkomen van natte plekken het verlies aan N beperkt blijven.\nsoort stro Tarwestro is beter bij het bereiden van vaste mest dan het stro van andere granen, omdat het meer structuur geeft en het inzakken van de hoop tegengaat. Deze structuur heeft te maken met dikkere celwanden en met een hoger siliciumgehalte van het tarwestro.\nSiliciumgehalte in % SiO2 van de droge stof van het stro .\ntarwe 1,82gerst 0,65haver 0,73rogge 0,53maïs 0,51\n\nGerstestro, met vrijwel hetzelfde C/N gehalte als tarwestro, breekt sneller af vanwege de dunnere celwanden, het geringere ligninegehalte en het betere vochtopnemend vermogen.Hoewel tarwestro minder vocht opneemt heeft het meestal toch de voorkeur, omdat het een betere structuur geeft.\nDe mate waarin houtzaagsel wordt afgebroken is mede afhankelijk van de kenmerken van de houtsoorten, zoals het vezeltype en de hoeveelheid hars. Populier en wilg worden sneller afgebroken dan beuk, eik of naaldhout.\nhomogeniteitTijdens het opzetten is het belangrijk dat de uitgangsmaterialen zo goed mogelijk gemengd worden, om te voorkomen dat er natte en droge, zuurstofarme en zuurstofrijke plekken ontstaan. Water kan het beste tijdens het mengen toegevoegd worden. Soms worden verschillende materialen in afwisselende, dunne lagen aangebracht.\nverteerbaarheidHoutige, biologisch moeilijk afbreekbare stoffen als takken en spruitstronken moeten voor het composteren verkleind worden om een zo groot mogelijk aangrijpingsoppervlak voor het afbraakproces te krijgen. Zoniet dan doen deze materialen niet meer mee aan het composteringsproces.\nNaast de bovenstaande eigenschappen die invloed hebben op het composteren is ook het gehalte aan fosfaat en zware metalen van belang. Deze gehalten bepalen de toepassingsmogelijkheden in het kader van de wetgeving (MINAS en BOOM). In hoofdstuk 8.4 wordt hier nader op ingegaan.\n4.2.3 De technieken\n1. Extensieve compostering van mest op het landbouwbedrijf\nBij het composteren van dierlijke mest staat het regelen van de luchttoetreding centraal. Verschillende factoren spelen hierbij een rol:• keuze van de vorm van de hoop: hoogte en breedte• keuze van de soort en de hoeveelheid structuurvormend materiaal• de afbreeksnelheid van de organische stof:\nafmetingen De vorm van de composthoop heeft te maken met de beschikbare ruimte en met de mechanisatie. Wanneer er omgezet wordt met composteermachines moet er in rijen worden gewerkt. De grootte hangt samen met de gewenste temperatuur, de aanwezige structuur, en de vochtigheid. Vanwege de verplichting door de overheid om een vloeistofdichte ondergrond te maken, zullen veel boeren uit kostenbesparingen ervoor kiezen deze betonplaat niet te groot te maken. Als gevolg hiervan worden de hopen vrij hoog gemaakt en dan kan het nodig zijn om vaker om te zetten.\nBekijken we enkele afwegingen om tot een ideale grote te komen:• bij een te grote hoop die nat en dicht is, zal er in het midden voortdurend te weinig zuurstof zijn, waardoor er geen compostering plaatsvindt.• als de hoop groot is, maar te luchtig opgebouwd, kunnen de temperaturen binnenin te hoog, boven de 60°C, oplopen. Om de temperatuur te begrenzen moet de hoop dichter worden (minder uitwisseling, minder zuurstof) of kleiner gemaakt worden (meer uitwisseling, relatief groter oppervlakte).• bij een te kleine mesthoop is er teveel ‘rand’, waardoor de weersomstandigheden teveel invloed hebben op de processen in de hoop. Bovendien wordt dan een relatief klein gedeelte goed omgezet.\nGebruikelijke afmetingen voor rijen zijn: 2 tot 3 meter breed en 2 meter hoog.\n\nopzettenStalmest wordt meestal op een hoop gestort door kipkarren of vrachtwagens. Meestal verdroogt de buitenkant van de hoop na opwarming. Omzetten verkleint het materiaal en geeft een nieuwe impuls voor de vertering.Opzetten van vaste mest gebeurt ook wel eens met mestverspreiders. Door te variëren met rijsnelheid, toerental en snelheid van de schuifketting kan de vorm en de luchtigheid van de hoop beïnvloed worden. Een meststrooier met horizontale strooi-assen is hiervoor het meest geschikt. In afwezigheid hiervan kan met bijvoorbeeld platen aan de zijkant voorkomen worden dat de hoop te breed wordt.\nDe mestverspreider geeft vaak een te luchtige hoop. Dit kan opgelost worden door aan te stampen, water toe te voegen of af te dekken met aarde, maar dat zijn arbeidsintensieve methodes. Behalve dat geven aanstampen en water toevoegen het risico van anaërobe zones. Het is ook mogelijk om de verspreid-as van de mestverspreider te verwijderen en alleen de schuifketting te gebruiken. Er blijft dan meer structuur in de hoop. Bij gebruik van een mestverspreider is het van belang goed op te letten of het luchtige materiaal niet in elkaar zakt en te dicht wordt. Vooral bij nat uitgangsmateriaal kan dit optreden en het is moeilijk weer goed te krijgen. Het is dan beter de mestverspreider niet te gebruiken.\nafvoer van lek- en regenwater Er moet bij voorkeur een afvoer zijn van lek- en regenwater. Een hoop mag geen ‘natte voeten’ hebben. Als er geen afvoer mogelijk is moet de hoop zeker niet te nat worden opgezet. Te nat wil zeggen dat bij knijpen in het materiaal er makkelijk vocht uit komt.\nafdekkenAfdekken met speciaal compostdoek is van belang in perioden met zeer veel neerslag. Dit compostdoek, dat water niet en lucht wel doorlaat, is vrij duur maar gaat meerdere jaren mee. Bij normale omstandigheden kan afdekken ertoe leiden dat de compost te droog wordt. Onderzoek onder normale omstandigheden heeft tot nu weinig positief resultaat van afdekken laten zien. Zie ook hoofdstuk 4.3.Een andere mogelijkheid is het gebruik van stro, dat bij veel neerslag echter niet genoeg beschutting biedt. Een voordeel is de warmte-isolatie, waardoor de buitenkant van de compost zelf beter op temperatuur komt. In het stro zelf moeten dan niet teveel onkruidzaden zitten. Vochtig stro kan de stikstofverliezen beperken omdat er ammoniak in opgevangen wordt.\nIncidenteel wordt er op bedrijfsniveau gebruik gemaakt van een overkapping.\nomzettenNa de warme fase heeft de hoop de neiging in te zakken. De structuurbrengende delen (zoals stro) zijn grotendeels verteerd. Er is eventueel wat water bijgekomen en het materiaal kan zich nu verdichten. Om de vertering op gang te houden en anaërobe omstandigheden te voorkomen, kan de hoop op dat moment omgezet worden. Omdat de snel afbreekbare verbindingen inmiddels verteerd zijn, kan de hoop nu losser opgezet worden. Door te mengen wordt het gecomposteerde materiaal homogener. Het is mogelijk om het composteringsproces zonder omzetten te voltooien, maar dat hangt af van de uitgangsmaterialen en de mogelijkheden om het water te beheersen.Omzetten kan ook een noodgreep zijn als de temperatuur te hoog oploopt. Door het verspreiden van de warmte koelt de hoop weer af. Herhaald omzetten kan soms nodig zijn wanneer de temperatuur weer te hoog wordt. Dan kan het nodig zijn om bij te mengen met andere materialen zoals grond of water. Omzetten is mogelijk met een kraan of frontlader, eventueel in combinatie met een mestverspreider. Een goede keuze van de uitgangsmaterialen voorkomt dat het materiaal te grof blijft. Te nat of grof materiaal kan in het begin bijvoorbeeld bijgemengd worden met oudere compost.\n\nomzetmachine Gebruik van een speciale omzetmachine is ook mogelijk. Intensief machinaal omzetten kan ook negatief werken. Een natte mest of compost kan na gebruik van de omzetmachine extra inzakken, een wat drogere kan extra warm worden. In beide gevallen kan dit verholpen worden door herhaaldelijk omzetten. Dit moet soms wel twee maal per dag gebeuren, vervolgens om de week en in een periode van 6 weken wel 10 tot 15 keer. Wanneer alleen mest gebruikt wordt gaat dit gepaard met hoge verliezen aan organische stof en stikstof (zie hoofdstuk 4.4). Die verliezen zijn te beperken als meer dan 50% groenafval wordt bijgemengd. Deze methode wordt als CMC methode nog nader beschreven.\n\nuitbrengenDe nauwkeurigheid van meststrooiers laat in het algemeen vaak te wensen over. Compost met een homogene structuur en samenstelling heeft hier minder last van omdat hij zich fijner laat verdelen. Een breedwerkende meststrooier met verticale strooi-assen verdient de voorkeur.\n\n2. Intensieve compostering op rillen met omzetmachines\nBij deze intensieve compostering met rillen of ruggen staat de procesregulering centraal. In een periode van ongeveer 6 weken wordt het materiaal meerdere malen omgezet. De frequentie van omzetten wordt bepaald door het koolzuurgehalte van de lucht en de temperatuur in de hoop. Deze moeten daarom steeds gemeten worden. Soms worden speciale (bacterie)preparaten toegevoegd (zie 4.5). Meestal wordt een mengsel gebruikt van dierlijke mest en plantaardig structuurvormend materiaal. Soms wordt ook alleen dierlijke mest gebruikt. Dit geeft een mooie ‘korte’ mest met gestabiliseerde organische stof. De hoge stikstofverliezen bij deze aanpak (tot 60%) bestaan voor een groot deel uit ammoniak en lachgas. Beide gassen zijn schadelijk voor het milieu. De verliezen zijn geringer als meer koolstofrijk plantaardig materiaal wordt toegevoegd.\nCMCDe meest bekende intensieve methode is de Controlled Microbial Composting (CMC). Dit is een beschermde merknaam gebaseerd op het werk van E. Pfeiffer, een duitse landbouwpionier die in de jaren dertig van de vorige eeuw aan de basis heeft gestaan van de biologisch-dynamische landbouw in Nederland. Gebruik van speciale preparaten is een onderdeel van de methode. Varianten van deze methode worden ook veel toegepast maar dragen dan niet de naam CMC. Bij de CMC methode wordt door vaak om te zetten het proces zuurstofrijk gehouden.Composteerbedrijf de ‘Blauwe Kei’ werkt met de CMC methode.\nBij de CMC methode worden de uitgangsmaterialen gesplitst in C-rijk en N-rijk en vervolgens gemengd om de juiste C/N verhouding van ongeveer 30:1 te krijgen. Het mengsel wordt opgezet in hopen van maximaal 3 meter breed en 1,6 meter hoog (minimale afmeting is 1,2 bij 0,8 meter). De nadruk ligt op het luchtig opzetten. Na het opzetten wordt een CMC starter toegevoegd, een bacteriepreparaat. De CMC-starter bevat 55 geselecteerde soorten micro-organismen. De hoop wordt afgedekt met een compostdoek. Aan de hand van gemeten CO2-gehalte en temperatuur wordt er bepaald of er omgezet moet worden. Omzetten vindt de eerste twee weken iedere dag, daarna ongeveer om de drie dagen plaats. Tegen het eind van het proces wordt wekelijks omgezet. Na 6 tot 10 weken is de compost klaar.\nHet proces wordt gecontroleerd en zo nodig bijgestuurd aan de hand van CO2 - en temperatuurmetingen. We gaan kort op deze factoren in.\ntemperatuurIn de eerste week is vooral de temperatuur de bepalende factor voor de omzetting. Deze moet plaatsvinden bij een temperatuur van 65°C en daarom moet er dagelijks gemeten worden door het steken van een thermometer boven in de hoop.\nCO2-gehalteNa de eerste week zakt de temperatuur en is het CO2-gehalte de bepalende factor voor het omzetten. Dit gehalte moet onder de 2,5% blijven. Hogere gehaltes zijn een aanwijzing voor anaërobe condities die niet wenselijk zijn. Het CO2-gehalte wordt met een speciaal apparaat gemeten.\nvochtigheidHet vochtgehalte moet tussen de 55 en 60% zijn. Dit kan met de hand of in een laboratorium worden beoordeeld. Bij een beoordeling met de hand moet er na stevig knijpen juist nog wat vocht uitgeknepen kunnen worden. Bij teveel vocht kan zuurstoftekort optreden. Als de hoop te droog is kan er tijdens het omzetten extra water gegeven worden.\nmicro-farmingDe CMC methode is een onderdeel van het Micro-farming systeem van Compara (zie hoofdstuk 9). Dit systeem richt zich op de voedselketen in de grond. Er wordt van uitgegaan dat sommige houtige gewassen (fruit, bomen, rozen) een grond nodig hebben waarin schimmels overheersen. Andere gewassen, zoals de blad, bol- en knolgewassen prefereren een grond waarin bacteriën overheersen. Om de grond in de gewenste richting te kunnen sturen wordt eerst het voedselweb in de bodem geanalyseerd. Dit gebeurt in de laboratoria BBClabs en SFI (zie hoofdstuk 9 voor adressen). Op grond van deze resultaten kan de gewenste compost gekozen worden. Door bijmenging van meer houtachtig materiaal of meer dierlijke mest kan bijvoorbeeld een meer schimmeldominante of een meer bacteriedominante compost worden bereid. Die kan ingezet worden om het bodemleven in de gewenste richting te sturen. In de Verenigde Staten wordt deze methode al geruime tijd toegepast. De resultaten van bedrijven in Nederland zijn nog beperkt gedocumenteerd.\nomzetmachinesBij intensieve methodes wordt gebruik gemaakt van speciale machines om de compost om te zetten. Deze machines hebben een grote horizontaal gemonteerde frees, die door de hoop getrokken wordt. Er zijn zowel getrokken als zelfrijdende versies. Zowel bij het opzetten als het omzetten kan er met de omzetmachine water of drijfmest toegevoegd worden.\nAanwijzingen voor gebruik van compostomzetters zijn.* Asdiameter: lang, nog niet verteerd stro en verdwaalde strotouwtjes kunnen zich om een as wikkelen. Hoe dunner de as hoe groter dit probleem. Daarom raden wij een asdiameter aan van meer dan 50 cm. * Schoepvorm: de schoep moet zodanig gevormd zijn dat de mest van de zijkanten naar binnen gewerkt wordt.Afhankelijk van de diameter heeft de as doorgaans een toerental van 150-600 omwentelingen per minuut. Met de combinatie rijsnelheid, toerental en eventueel hoogte-instelling kan wat gevarieerd worden in de intensiteit van omzetten.Bij zelfrijdende omzetters zitten de aandrijfwielen of rupsbanden aan de achterkant en is de omzet-as in hoogte verstelbaar (bijvoorbeeld via hydraulisch in hoogte beweegbare voorwielen). Hierdoor kun je bij het omzetten de stand variëren en het apparaat over de weg vervoeren.\nBij getrokken mestomzetters (doorgaans hangen deze in de hef en hebben ze een steunwiel) moet de trekker een kruipstand hebben. Bij de eerste keer omzetten is de maximaal te rijden snelheid ongeveer 500 m/uur. De omzetter heeft de neiging om de trekker scheef te trekken.\n\n\n\n\n\n3. Compostering van groencompostGroencompost wordt op gespecialiseerde bedrijven gemaakt. Een groot aantal organische materialen wordt gebruikt, waarvan berm- en slootmaaisel de belangrijke bestanddelen zijn. Deze maken vaak niet meer dan 30% van het materiaal uit omdat ze te weinig structuurvormende eigenschappen bezitten. Het houtige afval uit groenvoorzieningen moet de nodige structuur geven. Dit afval wordt eerst verkleind met messen die goed composteerbare vezels opleveren of verwerkt tot chips die minder goed composteren. Er zijn ook machines die mengvormen geven.\nBij het opzetten van de hoop wordt de verhouding tussen wel- en niet structuurvormend, wel en niet stikstofrijk en meer of minder nat zorgvuldig gekozen.\ntafels, rillenDe gebruikelijke methode is het composteren op ‘tafels’ van ongeveer 3 meter hoogte, maar er wordt ook wel gewerkt op rillen (ruggen). De rillenmethode is bewerkelijker maar maakt wel een betere homogenisering mogelijk doordat er frequenter en intensiever wordt gemengd.Bij het werken met tafels is geforceerde beluchting nodig, die meestal van onderen af omhoog wordt geblazen. Een enkele maal wordt de lucht weggezogen. Als de lucht bij het wegzuigen door een vochtig mengsel van houtsnippers (biofilter) wordt geblazen neemt dat de geur weg. Het beluchten werkt tevens als koeling om de temperatuur te controleren op een waarde van ongeveer 60ºC. Omdat het materiaal de neiging heeft om uit te drogen, is bevochtigen periodiek nodig. Tijdens het composteren wordt de compost met de shovel of met speciale machines enkele malen omgezet. De composteringsduur is 6 weken of langer. Soms wordt al na 4 weken gezeefd. Dit gebeurt meestal met een trommelzeef, maar ook de sterzeef wordt toegepast.\n\n\n\n\n\n4. Continue reactorscontinue proces Bij continue processen wordt er steeds materiaal toegevoegd en onttrokken in een voortdurend proces. Dat is anders bij de normale compostering waarbij de materialen worden gestort, het proces\nbatch proces eenmalig doorlopen en de plaat weer schoongemaakt (een ‘batch proces’).Het bekende VAM-compostvat bijvoorbeeld is een kleine uitvoering van de ‘continue verticale reactor’. Materialen worden van boven toegevoerd, ondergaan het composteringsproces en worden onderaan verwijderd.Er bestaan 9 meter hoge installaties met hetzelfde principe en een inhoud van 2000 m3. Doorgaans geven hoogten groter dan 3 meter al problemen met de goede uniforme luchtdoorstroming.\nAls de materialen horizontaal door de reactor worden gevoerd, spreken we van een ‘continue horizontale reactor’. De hoogte daarvan is nooit meer dan 2 tot 3 meter. Zuurstof kan zowel geforceerd als door omzetten toegevoerd worden en het proces is goed beheersbaar in zuurstoftoevoer en temperatuur.\n\n5. WormencomposteringIn een normale composthoop zullen vaak gedurende de rijpingsfase wormen gaan leven. Dit is vooral de rode mestworm. Deze soort voelt zich beter thuis in de wat hogere temperaturen en het rijke substraat dan in de bodem.\nBij wormencompostering (‘vermicomposting’ en ‘vermiculture’ als de wormen zelf het hoofddoel zijn) wordt voor het omzetwerk een groter beroep op deze wormen gedaan. Er is geen thermofiele fase. Het is een methode die sinds de jaren 70 met name in de VS en in Australië opgang maakte, zowel op huishoudelijk niveau als op wat grotere schaal. Er wordt gewerkt aan continue systemen voor wormencompostering op bedrijfsniveau.\nrode mestwormDe rode mestworm (Eisenia foetida) is een pioniersoort: een intensieve stofwisseling en daarmee een snelle omzetting van het substraat ondersteunt een snelle jeugdontwikkeling en een grote vermeerderingsnelheid.\nDe ideale temperatuur voor E. foetida ligt tussen de 20 en 29°C. Bij te lage temperaturen gaat het omzettingsproces langzamer, bij hogere temperaturen zullen de wormen migreren of doodgaan. Het substraat moet voedselrijk zijn en voldoende fijngemaakt. Het moet ook minerale bodembestanddelen bevatten en luchtig zijn.De grote betekenis van de mestworm is het creëren van gunstige omstandigheden zodat het microleven zijn werk kan doen. De worm zorgt voor:\n• het mengen en verplaatsen van het substraat door het graven van gangen• het mengen en verkleinen van deeltjes in zijn maag/darm-kanaal• het creëren van goede omstandigheden voor bacteriën in zijn maag/darmkanaal• het beter beschikbaar komen van voedingsstoffen in het verteerde substraatVerder draagt de worm bij aan de structuur door afgifte van slijmstoffen en andere verbindingen.\nregelmatig voerenComposteren met wormen is in feite wormen voeren. Dat betekent dat er regelmatig (bijvoorbeeld dagelijks) een nieuwe hoeveelheid organisch afval toegevoerd moet worden. Doordat het regelmatig gebeurt zijn de toe te voeren hoeveelheden zó klein dat er weinig temperatuurverhoging optreedt. Meerdere soorten organisch afval zijn geschikt, zoals drijfmest met stro en voedselresten. Het uitgangsmateriaal moet wel een constante, homogene samenstelling hebben en klein gemaakt zijn.\noogstBij het oogsten van de compost moeten de wormen gespaard blijven voor ‘hergebruik’. Dit kan bijvoorbeeld door (met droogte of warmte) de wormen te verdrijven uit het te oogsten deel, zodat ze in de hoop migreren naar de versere delen. Een andere mogelijkheid is het eindmateriaal te zeven: wormenuitwerpselen zijn kleiner dan wormen of wormeneieren en minder kleverig dan wormen. De wormen blijven op de zeef liggen.\nhoop of siloDe traditionele methode van wormencompostering waren hopen of rijen op de grond van ongeveer 50 cm hoogte. De nadelen daarvan zijn: er is veel oppervlakte nodig, veel arbeid en het werkt langzaam.Er wordt ook wel met containers gewerkt. Deze hebben de genoemde nadelen minder. Ze werken volgens het ‘batch’ – principe (vullen, verwerken, legen). Er zijn zowel grootschalige als kleinschalige varianten van. Sommige van deze systemen kunnen een laag substraat van een meter hoog in 30 dagen verwerken. Er wordt gewerkt aan continue systemen voor wormencompostering voor grootschalig gebruik.\n\nstikstofverliesHet is niet duidelijk of wormencompostering een lager stikstofverlies geeft. Er is slechts één onderzoek bekend. Hier was het stikstofverlies 50%. Omdat er geen thermofiele fase is, en er dus minder N in de vorm van ammoniak zal verdwijnen, is het aannemelijk dat het verlies vaak duidelijk onder de 50% zal zijn.\nziekteverwekkers Ook bij wormencompostering verdwijnt een deel van de ziekteverwekkers, ondanks het ontbreken van de thermofiele fase. Dit wordt veroorzaakt door de afwijkende omstandigheden, met name in het wormdarmkanaal. Concurrentie tussen micro-organismen om voedsel speelt mogelijk een rol. Of de reiniging net zo effectief is als bij een compostering met een thermofiele fase, is niet duidelijk. Er zijn systemen ontwikkeld waarbij het uitgangsmateriaal eerst gewoon gecomposteerd wordt en waarbij later, na de temperatuurpiek, wormen worden ingezet.\nIn een Duits onderzoek is de kwaliteit van wormencompost vergeleken met gewone compost. Hierbij is onder meer gekeken naar gehalten en beschikbaarheid van voedingsstoffen, humus en zout. Het bleek dat verschillen tussen wel- en geen wormencompost niet zo groot waren als de verschillen veroorzaakt door de uitgangsmaterialen. Er was geen aantoonbaar verschil in de beschikbaarheid van voedingsstoffen en het vóórkomen van plantenhormoonachtige stoffen. In principe is wormencompost een uitstekende meststof, zij het niet beter dan gewone compost.6. Anaërobe vergistingDit is strikt genomen geen compostering maar een zuurstofloze omzetting. Hierbij wordt gas gevormd met een gehalte van 50 tot 70% methaan. Dit proces vindt in warmere landen ook in moerassen plaats en daarom heet methaan ook wel moerasgas.\nVan 1 ton bioafval kan 200 tot 300 m3 biogas, met een energie-inhoud van 300-450 kWh gewonnen worden, waarbij de organische stof tot 90% kan verdwijnen. Het proces vindt plaats bij een temperatuur van 32 tot 55°C. Om het proces aan de gang te krijgen en te houden moet het in ons klimaat van buitenaf opgewarmd worden. Het kan zowel met een waterige massa (&lt; 15% DS) als met een droge massa (maximaal 65% DS). Als verwerkingsproces is het bijvoorbeeld in gebruik bij grote composteerinstallaties, bij milieuvriendelijke woonprojecten en in de derde wereld. Fosfor en kali blijven bij dit proces behouden, stikstof voor een groot deel.Het restproduct kan alsnog gecomposteerd worden en wijkt in kwaliteit niet zoveel af van andere soorten compost. . Anaërobe vergisting wordt op het moment op enkele grootschalige bedrijven toegepast, onder meer bij Compostering Lelystad in Lelystad.\nVergisten is een vorm van gecontroleerd verbranden, waarbij minder organische stof beschikbaar komt voor bodemverbetering dan bij aëroob composteren. De belangrijkste voedingsstoffen blijven wel behouden.\n\n4.3 Opslag mest en compost"
  },
  {
    "objectID": "goedbodembeheer/mest-en-compost.html#inleiding-2",
    "href": "goedbodembeheer/mest-en-compost.html#inleiding-2",
    "title": "Mest en compost",
    "section": "Inleiding",
    "text": "Inleiding\nBij de keuze van de juiste opslagmethode voor vaste mest en compost gaat het er vooral om wat de wet toestaat. Hoewel de wetgeving tamelijk eenduidig is wordt in de praktijk soms een streng en soms een soepel beleid gehanteerd. Onderzoek laat zien dat uit vaste mest van goede kwaliteit zeer weinig nutriënten uitspoelen en daar hangt het soepele beleid dan ook mee samen.Vaak is een vloeistofdichte laag verplicht en bij de keuze van de methode spelen financiële en praktische overwegingen een belangrijke rol. Een steeds terugkerende vraag is de wenselijkheid van het afdekken van hopen. Op al deze thema’s gaat dit hoofdstuk in. Eerst op de wetgeving, dan op de verschillende methodieken en tenslotte op het afdekken. Ook wordt een overzicht gepresenteerd van onderzoek naar uitspoeling uit vaste mest, die direct op de grond wordt opgeslagen.\nWetgevingEr is wettelijk voorgeschreven dat vaste mest op een vloeistofdichte plaat moet worden bewaard. In het besluit melkrundveebedrijven (Staatsblad van 18 juni 1991) staat de volgende formulering (besluit 324):\n“Art. 1.1.7. De opslag van vaste mest buiten de stal moet geschiedenmestdichte plaat op een mestdichte plaat, die is voorzien van een opstaande rand of een gelijkwaardige voorziening; de stapeling moet zodanig geschieden dat uitzakkend vocht niet van de mestplaat kan vloeien. Dit vocht moet door middel van een gesloten, mestdichte riolering worden afgevoerd naar een mestdichte opslagruimte.”\nIn de wet staat dus niet voorgeschreven welk materiaal gebruikt moet worden. Elk materiaal is toegestaan mits het maar mestdicht is. Verder staat er dat er een opslagmogelijkheid moet zijn voor het mestwater. Dit is niet nodig wanneer er geen mestwater is. Hier zal nog nader op worden ingegaan.\nIn de praktijk wordt met de wettelijke verplichting om een vloeistofdichte laag vloeistofdichte laag toe te passen heel divers omgegaan. Er zijn gemeentes die opslag en composteren van vaste dierlijke mest zonder meer toestaan. Andere staan het toe onder bepaalde voorwaarden, zoals een droge stofgehalte hoger dan 45% of afdekken met provinciaal beleid compostdoek. Ook vanuit de provincies is het beleid divers. Provincies regelen niet de compostering van bedrijfseigen mest, maar wel de compostering van organisch materiaal dat van elders is aangevoerd. Dit mag in Noord-Holland bijvoorbeeld rechtstreeks op grond. In Overijssel mag dit niet, maar de provincie heeft wel proefprojecten waarbij direct op grond wordt gecomposteerd. In Friesland vindt men de eis van een vloeistofdichte laag niet zinvol, maar handhaaft die toch.——————————————–Duits beleid In Duitsland zijn de eisen aanmerkelijk soepeler. Vaste mest direct op de grond is daar bijvoorbeeld toegestaan. De reden hiervoor is dat er inmiddels veel onderzoeksresultaten bekend zijn over uitspoeling van voedingsstoffen uit mesthopen. In Duitsland mag mest direct op de grond worden bewaard of gecomposteerd. In waterwingebieden en gebieden met geneeskrachtige bronnen gelden strengere eisen. Interessant zijn de aanbevelingen die in Duitsland voor opslag worden gedaan:\nhoeveelheid Hanteer een zinvolle relatie tussen te bemesten oppervlakte en hoeveelheid mest.\nvoorbehandeling Mest met een droge stofgehalte onder de 25% eerst voorbehandelen tot een hoger droge stofgehalte verkregen is.\nopslag Kleihoudende gronden hebben de voorkeur, maar het kan ook op zandgrond. Niet op een drainbuis opslaan.\ngrondwaterdiepte Tenminste 1,5 m.\nafstand tot Tenminste 100 m.waterwingebieden\nafstand tot Tenminste 20 m.oppervlaktewater\naanleg Hou de grootte zo beperkt mogelijk. De bovenkant moet vlak zijn.\nafdekking Niet direct nodig. Bij toepassing alleen na de warmtefase (4-6 weken na opzetten) en alleen met gasdoorlatende materialen zoals stro of compostdoek.\nvloeistofdichte laag Aan te bevelen bij hogere grondwaterstand, bij zandgronden en bij mest met laag droge stofgehalte. Wanneer twee van deze drie punten optreden dan is een vloeistofdichte laag zonder meer nodig.\nopslagtijd Niet langer dan 6 maanden.\nnabehandeling grond Na wegruimen van de mest alleen een bodembehandeling wanneer er een gewas komt.————————————\nMogelijkheden voor een vloeistofdichte laagMaterialen die in aanmerking komen om aan de eis van vloeistofdicht te voldoen zijn beton, plastic en verdichte klei. Omdat deze materialen niet 100% vloeistofdicht zijn is een beter criterium: afdoendedoorlatendheid vloeistofdicht. De doorlatendheid van de verschillende materialen wisselt sterk en de ene laag moet dikker zijn dan de andere om tot een gelijke doorlatendheid te komen.Een verdichte kleilaag kan gelijkwaardig zijn aan een betonplaat. Op de langere duur is plastic zelfs minder geschikt dan klei door scheurvorming. Klei of een bentonietgrondmengsel wordt na verloop van tijd steeds beter van kwaliteit, beton en plastic worden steeds slechter doordat er scheuren kunnen ontstaan.De kennis over gebruik van verdichte klei als vloeistofdichte laag is de laatste jaren sterk toegenomen door onderzoek ten behoeve van vuilstortplaatsen. Voormalige stortplaatsen moeten aan de boven- en onderzijde vloeistofdicht worden afgesloten.\nVoor een vergelijking tussen de verschillende in aanmerking komende materialen kan de tabel 4.3.1 dienen.\nTabel 4.3.1. Doorlatendheid diverse afdichtingsmaterialen\nDoorlatendheid diverse afdichtingsmaterialenbeton 0-13 m/secHDPE folie 10-12 - 10-13 ,,verdichte klei 10-10 - 10-11 ,,\n\n\ndikte laagUit bovenstaande tabel valt af te lezen dat een verdichte kleilaag 100 maal zo dik moet zijn als plastic folie om eenzelfde afdichting te krijgen. In de praktijk is een verdichte kleilaag van ongeveer 20 cm dikte voldoende om aan het criterium van vloeistofdichtheid te voldoen. Een dikkere laag is natuurlijk wel minder gevoelig voor beschadiging.\nbetonBeton wordt het meeste gebruikt om mest te bewaren of te composteren. Het voordeel is de berijdbaarheid van de plaat, het nadeel is de hoge prijs.Bij toepassing van een gestorte, aaneengesloten plaat bedragen de kosten ongeveer € 30.000 voor een plaat van 400 m2.Ook kunnen geprefabriceerde platen worden gebruikt. Door toepassing van kit kan ook aan het criterium van vloeistofdichtheid worden voldaan. Een plaat van 400 m2 kost ongeveer € 16.000. Een nadeel van geprefabriceerde platen is dat de kwaliteit van de afdichting van de naden na verloop van tijd minder wordt.\nNaast de basiskosten komen bij gebruik van beton vaak nog de kosten van een opstaande wand (ongeveer € 500 per 4 meter) en de kosten van een put voor opvang van het overtollige water. In plaats van een put kan ook met een dompelpomp worden gewerkt. Hier wordt nog op teruggekomen.\nklei, leem en bentoniet/grondmengsels Het voordeel van vloeistofdichte lagen waarbij gebruik wordt gemaakt van kleihoudende materialen is dat ze goedkoper zijn dan beton en dat de kwaliteit niet afneemt na verloop van tijd.Er is ook een belangrijk nadeel: het berijden van de vloeistofdichte laag is niet of slechts beperkt mogelijk.\nBij het kiezen van een ondergrond moet onderscheid worden gemaakt tussen gronden met meer dan 35% lutum (ongeveer 60% afslibbaar) en gronden met minder dan 35% lutum. Bij meer dan 35% lutum kan direct van de aanwezige grond gebruik worden gemaakt. Bij lichtere gronden moet bentoniet met de grond gemengd worden.Om een wettelijk toegestane situatie te krijgen kan de volgende werkwijze worden gevolgd:Ga uit van een niet te natte en niet te droge zavel of klei. Optimaal is de vochtigheid die vereist is voor het ruggenfrezen van aardappels.\n\nBreng zoveel natriumbentoniet (zwelklei) gelijkmatig aan de oppervlakte aan dat na menging van deze bentoniet met een 20 tot 25 cm dikke kleilaag een bentonietgehalte van 6 gewichtsprocenten ontstaat. Klei in natuurlijke ligging weegt 1,2 tot 1,5 kg per liter. Meng met een landbouwfrees met zeer lage rijsnelheid en zeer hoog toerental de bentoniet door de bovenste 20 tot 25 cm. Herhaal dit enige malen. Er mogen geen kluiten overblijven. Wals vervolgens de laag aan.\nwerkwijze op zandgronden Hier kan in principe dezelfde procedure gevolgd worden als bij kleigronden maar nu moet 8 gewichtsprocent bentoniet worden toegevoegd.\nleemOok leem kan gebruikt worden om een vloeistofdichte laag te krijgen. Leem is een meestal kalkloos materiaal dat in stuwwallen uit de ijstijden wordt aangetroffen. De leem moet minimaal 35% lutum bevatten. De werkwijze is dezelfde als bij zavel of klei. De leemlaag moet ook ongeveer 25 cm dik zijn.afvoer van mest- en regenwaterWettelijk is de opvang in een mestdichte put voorgeschreven. Bij de afweging van keuzes om hieraan te voldoen is het van belang mestwater en regenwater te onderscheiden. Wanneer het regenwater kan worden opgevangen speelt alleen het mestwater een rol. Wanneer alleen mestwater opgevangen moet worden is een kleinere en dus goedkopere opslag voldoende. Regenwater kan worden opgevangen door de mest onder een overkapping te bewaren of gebruik te maken van compostdoek. Compostdoek laat wel lucht maar geen water door. Het is gemaakt van polypropyleen, een relatief minder schadelijke plasticsoort.Wanneer er toch afvoer is van mest- en regenwater is hiervoor een opslag noodzakelijk. Een open opslag wordt soms toegestaan. Deze is ook te maken van klei, leem of een bentoniet/zandmengsel. Ook bij gebruikmaking van een riet of biezenveld is wettelijk een open situatie toegestaan. Verder wordt ook wel een mestzak gebruikt.\nEen relatief goedkope oplossing wordt toegepast op het bedrijf van Ferket. De mest wordt opgeslagen op een kleilaag. Op het laagste punt is een deel met kippengaas afgescheiden om te voorkomen dat er grof materiaal naar toe stroomt. Met een dompelpomp wordt het vocht (regenwater en lekwater) in natte perioden opgezogen in een giertank en weer over de mest uitgesproeid. Bij zeer natte omstandigheden wordt het in een tank opgeslagen. Bij gebruik van een dompelpomp is het van belang dat deze van zeer goede kwaliteit is. De pomp moet langere tijd droog kunnen draaien en ook grover materiaal kunnen verwerken. De capaciteit hoeft niet groot te zijn. De kosten van de pomp bedragen ongeveer € 700.\nafdekkenDierlijke mest verliest tijdens de bewaring veel vocht. Dit is niet alleen vocht dat in de mest zit, maar ook vocht dat vrijkomt bij de vertering van de mest. Bij die vertering worden koolhydraten omgezet in koolzuurgas en water, dat weg kan lekken. Door dit waterverlies dreigt de mest te droog te worden. Onderzoek heeft bevestigd dat het niet altijd noodzakelijk is om een mesthoop af te dekken. Toch hebben de laatste jaren veel bedrijven met wateroverlast en te natte mest te maken. Dat kan te maken hebben met een slechte afwatering van de mestopslagplaats, met het uitgangsmateriaal en met de extreme regenval van de laatste jaren. Gebruik van compostdoek of een overdekte mestplaats bleken in die gevallen nodig te zijn. Ook zijn er methoden, zoals de CMC methode of de daarvan afgeleide systemen, waarbij het compostdoek een essentieel onderdeel is.\nuitspoelingBij uitspoeling gaat vooral kalium verloren. Vervolgens stikstof en in mindere mate fosfor. Uitspoeling treedt op bij lage droge stofgehalten van de mest. Onder invloed van de hogere druk onder in de hoop wordt vocht uit de hoop geperst. Aan de zijkant komt het er als mestwater uit. Dit mestwater is enerzijds vocht uit de mest zelf, anderzijds regenwater dat door de hoop naar beneden is getrokken.\nOnderzoek naar uitspoeling uit opgeslagen vaste mest en compost is in Nederland nauwelijks uitgevoerd, wel in het buitenland.• Scheller deed onderzoek bij twee mesthopen op zandgronden. De hopen lagen op akkers en niet op een vaste compostplaats. Er bereikte zo goed als geen nitraat of ammonium het grondwater.• Paffrath vond bij een mesthoop een uitspoeling van 8 kg N03-N per 250 m2 mestplaats.• Von Wistinghausen deed onderzoek bij twee mesthopen op een tuinbouwbedrijf op lemig zand. Per 50 ton stalmest verdween 10 kg N03-N in de richting van het grondwater. De hoeveelheid die het grondwater werkelijk bereikt zal kleiner zijn, omdat een deel onderweg denitrificeert.• Berner onderzocht drie standplaatsen in Zwitserland. Uit dit onderzoek blijkt dat de uitspoeling sterk afhankelijk is van de wijze van composteren. Bij te droog composteren spoelt er veel nitraat uit. Bij te nat composteren spoelt er veel organische stikstof en ammonium uit. Bij goede composteringsomstandigheden spoelt er de minste stikstof uit. In tegenstelling tot de andere onderzoeken werd hier bij ongunstige composteringsomstandigheden wel een grote uitspoeling van stikstof aangetroffen.\nprocedureDe beoordeling van toegepaste oplossingen berust steeds bij de gemeentes. Hier moet in eerste instantie contact mee worden opgenomen. Per gemeente kan het beleid sterk variëren. Het gebruik van klei of leem kan gezien bovenstaande geen reden zijn om toestemming te weigeren.\n4.4 Beperking van verliezen\nVerliezen bij bewaring en compostering van mestBij mestbewaring en compostering treden verliezen aan organische stof en mineralen op. Bij compostering kunnen deze verliezen geaccepteerd worden wanneer de verkregen nieuwe eigenschappen opwegen tegen de verliezen. Het is evenwel steeds van belang de verliezen zo veel mogelijk te beperken.De verliezen kunnen het gevolg zijn van uitspoeling en van vervluchtiging. Op problematiek rond de verliezen zal ingegaan worden bij de bewaring en compostering van mest, de compostering van groenafval en bij de GFT-compostering.Verliezen bij bewaring van vaste mestBij de bewaring van vaste mest gaan droge stof en mineralen verloren. Wat betreft de belangrijkste mineralen gaat het vooral om stikstof en kalium. De verliezen aan fosfor zijn beperkt.\nverlies aan stikstof en droge stofHet stikstofverlies wordt bepaald door de hoeveelheid stro die wordt gebruikt, door de wijze van bewaring en door de wijze van afdekking. Verlies aan stikstof en aan droge stof zijn aan elkaar gekoppeld.Wanneer veel stro wordt gebruikt is het percentage stikstof dat verloren gaat kleiner dan het percentage droge stof. In de overmaat aan koolstofrijk stro wordt stikstof gebonden. Bij een laag strogebruik gaat stikstof sneller verloren dan droge stof. De luchtarme en natte omstandigheden die dan ontstaan leiden tot extra stikstofverliezen door uitspoeling en gasvormige verliezen.Het omslagpunt ligt bij 15% droge stofverlies. Boven 15% droge stofverlies gaat meer droge stof dan stikstof verloren.\n\n\nAls bewaren van mest en niet het composteren hoofddoel is, dan is het dus wenselijk tamelijk anaëroob te werken. Hiermee kan bij het opzetten van de hoop rekening worden gehouden. Verder is beperking van het strogebruik van belang om verliezen bij bewaring te voorkomen. Aan de temperatuur is makkelijk af te lezen of dit gelukt is: wordt deze hoog dan is er geen sprake van een anaërobe situatie.\nkalium en fosforHet verlies aan kalium is afhankelijk van de bewaringsduur, het droge stofgehalte en de wijze van afdekking. In tabel 4.4.2 zijn gemiddelde waarden aangegeven. Het blijkt dat er aanzienlijke verliezen aan kalium kunnen optreden. Kaliumrijke mest is vooral nodig op zandgronden, waar klaver in het gras van belang is. Daar moet je de nattere mest afdekken. Opvangen van mestwater is dan van belang.\n\n\nVerliezen bij compostering van vaste mest. De factoren die van invloed zijn op de verliezen bij bewaring van mest zoals strogebruik, mate van anaërobie en tijdsduur spelen ook bij compostering van mest een rol. Daarnaast treedt bij compostering een warmtefase op die extra verliezen kan geven. Er komt steeds meer onderzoek naar de verliezen bij compostering. De verliezen door vervluchtiging hebben vooral betrekking op NH3, CO2, CH4 en N2O. Onder aërobe omstandigheden gaat het vooral om NH3 en CO2 en CH4, N2O onder anaërobe omstandigheden vooral om CH4, CO2 en N2O. In het algemeen treden in een composthoop zowel aërobe als anaërobe omstandigheden op. Delen van de composthoop die niet in contact met de lucht staan zijn anaëroob. Daar waar er wel contact is kan de zuurstof slechts zeer beperkt de kluiten indringen. Het gaat om maximaal enkele micrometers. De lucht die door het omzetten van de hoop binnenkomt draagt nauwelijks bij aan een betere zuurstofvoorziening. Het naar boven opstijgen van warme lucht en het aan de zijkant instromen van zuurstofrijke lucht bepaalt de doorluchting in systemen waar geen geforceerde beluchting wordt toegepast. Steeds zullen er anaërobe plekken blijven en in ieder composteringsproces bestaan de verliezen daarom uit NH3, CO2, CH4 en N2O.De verhouding tussen de verschillende stoffen die verloren gaan en de mate waarin dit gebeurt hangt af van de samenstelling van het uitgangsmateriaal en de wijze van behandeling van het materiaal.\nOnderzoek met varkensmest geeft inzicht in de invloed van de hoeveelheid stro die wordt toegediend. Door het bijmengen van stro werd de oorspronkelijke dichtheid van 1100 kg per m3 teruggebracht tot respectievelijk 700 en 560 kg per m3. De veranderingen in de stikstoffractie na 50 dagen composteren zijn te zien in tabel 4.4.4.\n\nUit de resultaten blijkt dat een relatief nattere compost de minste verliezen kent. De mest blijft dus beter bewaard. Bij meer stro neemt het verlies sterk toe en ontstaat er vooral meer nitraat-stikstof.\nBij meer stro neemt het C/N verhouding toe en in dit geval het totale N verlies niet. Dat is geheel in overeenstemming met wat bij de bewaring van mest is vermeld. Bij een C/N verhouding van 30 of hoger zijn er nauwelijks meer verliezen aan stikstof.\nomzettenOmzetten heeft invloed op de verliezen.25 Tabel 4.4.5 laat de verliezen zien van varkensmest bij niet omzetten en na 3 maal omzetten.\n\n\nNiet omzetten geeft vooral emissies van de broeikasgassen N2O en CH4 en ook het grootste verlies aan totaal stikstof.\nverliezen N en OS.Zoals uit het voorgaande blijkt heeft de samenstelling en de wijze van omzetten grote invloed op de verliezen. Het is dan ook niet verwonderlijk dat in de literatuur uiteenlopende getallen over stikstof- en organische stofverliezen worden gevondenUit deze grote verschillen blijkt wel hoe groot de invloed is van de omstandigheden. De volgende vuistregel heeft zich in de praktijk al langer bewezen: 20% verlies aan stikstof bij zeer zorgvuldig werken, 40% verlies onder normale praktijkomstandigheden en 60% verlies bij ongunstige omstandigheden.\nbeperken verliezen Beperken van verliezen is mogelijk door:• genoeg koolstof, die bereikbaar is voor de organismen in de composthoop. Werk daarom met een hoge C/N verhouding• voldoende hoog vochtgehalte, boven de 50%• een temperatuur niet hoger dan 55°C• enkele malen (twee tot drie keer) omzetten. Niet omzetten en vaak omzetten (meer dan 4 keer) verhogen de emissies• een niet te hoge pH-waarde bij de start\n4.5 Toevoegingen en hulpmiddelenOver Cobio-litière, Bio Aktief poeder, EM, Bokashi en FIR.\nBacteriën, Cobio-litièreVeel producten zijn op basis van bacteriën. Een voorbeeld hiervan is cobio-litière. Dit product, op de markt gebracht door Slootsmid te Laren, moet aan het strobed van vee worden toegevoegd. Het bevordert het omzettingsproces door een combinatie van bacteriën. Volgens de producent zijn dit de effecten van het middel:• het strobed wordt droger• de stank wordt minder• minder ziektekiemen\nBio Aktief PoederHolland Green B.V. te Hedel brengt producten op de markt onder de naam Bio Aktief Poeder. Er zijn producten voor het toevoegen aan veevoeder, drinkwater en mest. Deze producten zouden de mest een hoge zuurstofactiviteit geven, met minder ammoniak en stank als gevolg. Ook zou het composteringsproces beter verlopen en bij bemesting de hoge zuurstofactiviteit positief doorwerken in de bodem.Effectieve micro-organismen (EM)EM is een gemengde cultuur van nuttige bacteriën (hoofdzakelijk bestaande uit fotosynthetiserende bacteriën en melkzuurbacteriën), gisten en schimmels (onder meer actinomyceten). Deze cultuur kan geënt worden ter verhoging van de microbiële diversiteit in de bodem of in een vloeibare medium.\nfermentatieEffectieve micro-organismen is een vinding van Prof. Dr. Teruo Higa van de universiteit van Ryukyus in Okinawa (Japan). Het preparaat kan voor vele doeleinden worden ingezet, zoals het omzetten van organisch materiaal. Higa spreekt over fermenteren in plaats van composteren, omdat het is te vergelijken met het inkuilen van gras of maïs, of met de omzetting van witte kool in zuurkool. De uitgangsmaterialen worden min of meer anaëroob opgezet en na toevoeging van EM verzuren de uitgangsmaterialen onder invloed van melkzuurbacteriën en gisten. Ze worden aldus geconserveerd. De bedoeling is om de werkelijke afbraak pas op het veld te laten plaatsvinden, zodat de energie en de voedingsstoffen ook daar beschikbaar komen.\nDe temperaturen blijven tijdens het fermentatieproces onder de 40°C, waardoor de structuur van het materiaal niet zoveel verandert. De pH zakt naar 3,5 tot 4 en dat is een reden om niet teveel eindproduct te gebruiken: 1 à 4 ton per ha.\nBokashiBokashi is de Japanse naam voor gefermenteerd organisch materiaal. Het wordt gemaakt door een mengsel van bierbostel, tarwezemelen en dinkeldoppen (spelt), bentoniet kleimineralen, zeeschelpenkalkmeel en melasse te fermenteren met EM als toevoeging. Omdat vrijwel alle verse organische materialen voor het fermentatieproces gebruikt kunnen worden, is het mogelijk om Bokashi zelf te maken.\neffectenVolgens Agriton (zij werken met EM) heeft het EM-preparaat de volgende effecten:• het bevordert het kiemen, bloeien, de vruchtzetting en de rijping van gewassen.• het verbetert de fysische, chemische en biologische toestand van de bodem en onderdrukt de door de bodem voortgebrachte ziekteverwekkers en plagen.• het verhoogt de benutting van de fotosynthese door de gewassen• het bevordert de kieming en een betere beworteling van de plant• het verhoogt het rendement van de organische stof als bemesting\nVoor uitgebreide informatie over EM is het volgende boek aan te raden: Effectieve micro-organismen, voor een duurzame landbouw en een gezond milieu, Teruo Higa, uitgeverij Jan van Arkel, 1998 (ISBN 90 6224 405). Hierin wordt door Agriton dieper ingegaan op de werking en toepassing van EM in de landbouw.\n——————————————–Frits van Ham, Agriton:“Van de fotosynthese zou eigenlijk efficiënter gebruik gemaakt kunnen worden. Het potentiële benuttingspercentage van de plant om zonlicht om te zetten in koolhydraten ligt tussen de 10 en 20%. De werkelijke benutting bedraagt in de praktijk echter minder dan 1%. Zelfs sommige C4 planten, zoals suikerriet, overschrijden zelden een benuttingspercentage van 6 tot 7%. In vroegere studies nam men aan dat het benuttingspercentage van zonlicht voor de fotosynthese niet verder verhoogd kon worden. De productie van de biomassa zou een maximum niveau hebben bereikt. Maar door het zichtbare licht en de infrarode straling beter te benutten, kan de productie van biomassa verder worden verhoogd. Tevens zou men een methode moeten ontwikkelen om een beter hergebruik te realiseren van de energie die in plantaardige en dierlijke afvalstoffen aanwezig is, waardoor deze organische moleculen direct door de plant kunnen worden opgenomen. Het is dus moeilijk om de bestaande limiet in de opbrengst te overschrijden, tenzij men beter gebruik maakt van de energie afkomstig uit het zonlicht en uit bestaande organische moleculen, zoals aminozuren, peptiden en koolhydraten. Deze benadering kan helpen om problemen van milieuvervuiling en bodemdegradatie op te lossen die worden veroorzaakt door een overmatig gebruik van kunstmeststoffen en chemische bestrijdingsmiddelen. Er is een dringende behoefte aan nieuwe landbouwmethoden, die geen kunstmeststoffen en bestrijdingsmiddelen toepassen. Deze ontwikkeling is nu en in de toekomst van vitaal belang voor de landbouw en het milieu. Maar ook voor het recht van de mens om gezond en veilig voedsel tot zich te nemen”\n \n\n\nIn 2016 is Bokashi door de Bedrijfsvereniging Organische Reststoffen (BVOR) geevalueerd.Opvallend zijn de hoge kosten (bijna 10 euro per m3) van de hulpmiddelen die moeten worden toegevoegd. Onderzoek dat uitwijst dat dit de moeite waard is, is nog niet voorhanden, maar er lopen diverse experimenten.\nHet Louis Bolk Instituut heeft in 2015 onderzoek gedaan naar het verschil tussen inkuilen volgens de Bokashi methode en ‘traditioneel’ inkuilen. De conclusie van dit onderzoek was dat in Bokashi een hoger gehalte melkzuur aanwezig is vergeleken met traditioneel ingekuild gras, wat aangeeft dat in de kuil met toevoegingen meer omzetactiviteit aanwezig is. De fermentatie gaat sneller. (Louis Bolk Instituut, 2015, ‘Verwerken van maaisel voor landbouwkundig gebruik – waarde van compost, Bokashi en bermgraskuil als meststof’). Voorlopig lijkt het toch waarschijnlijk dat de hoge kosten van de hulpmiddelen niet terug verdient worden. Mocht onderzoek uitwijzen dat fermenteren gunstig is dan kan dat waarschijnlijk ook goed zonder de dure toevoegingen. Fernenteren wordt ook bij bijvoorbeeld de zuurkoolbereiding toegepast. Hier hebben toevoegingen nooit een positief effect gehad.\n \nGroenaval. Bij de verwerking van groenafval of maaisel uit natuurgebieden zijn er vrij hoge kosten voor het afleveren van het materiaal bij een groencomposteerbedrijf. Het gaat dan om transportkosten en afleverkosten. Toepassing van de Bokashi methode ziet er financieel dan wat anders uit\n\nBereiden van Bokashi uit bladafval bij Leusden in een plastic luchtdichte tunnel, oktober 2016. Of dit wettelijk toegestaan is, is nog niet duidelijk, zie hieronder\nOp 14 februari 2017 publiceerde de BVOR onderstaan de tekst (vet) met kritiek op Bokashi.\nDe Bokashi-hype ontrafelt door de BVOR\n10 vragen en antwoordenBokashi is een hype. Promotors van Bokashi claimen tal van agronomische en milieukundige voordelen. Daarbij zetten zij zich af tegen bewezen technologieën als compostproductie. De hierbij gebruikte argumenten bevatten onjuistheden en zijn vaak weinig genuanceerd.Deze factsheet gaat in op een aantal vragen en claims rond Bokashi. Het doel hiervan is een meer genuanceerd beeld te geven van voor- en nadelen van Bokashi en de regelgeving die van toepassing is bij productie en toepassing van Bokashi.Wat is Bokashi?Bokashi is de naam van een product dat ontstaat bij de fermentatie van organisch materiaal. Kenmerkend bij Bokashi is het toevoegen van hulpstoffen en het laagsgewijs opbouwen van het te fermenteren materiaal en de hulpstoffen (lasagne model). Gebruikte hulpstoffen zijn effectieve micro-organismen (‘Microferm’), zeeschelpenkalk en kleimineralen.Ten onrechte wordt de naam Bokashi ook nogal eens misbruikt voor het simpelweg inkuilen of het op hopen leggen van organische reststromen.-Wat is het verschil tussen het fermentatieproces van Bokashi en een composteerproces? In bovenstaande tabel zijn de belangrijkste karakteristieken van het composteerproces en het maken van Bokashi met elkaar vergeleken.-Hoe zit het met de claim dat ‘bij Bokashi waardevolle componenten zoals organische stof, koolstof en energie behouden blijven, terwijl die bij composteren grotendeels verdwijnen’?Deze claim is onjuist. Bij composteren wordt tijdens het composteerproces gemakkelijk afbreekbare organische stof afgebroken tot stabiele humus. Bij Bokashi wordt deze afbraak uitgesteld: in de Bokashi-kuil blijft de organische stof weliswaar behouden. Echter, de organische stof wordt alsnog afgebroken nadat het materiaal op het land is uitgereden (en dus in contact komt met zuurstof). Bovendien onttrekt het materiaal dan zuurstof en stikstof van de bodem. Het gaat dus om een ander moment waarop de organische stof en koolstof worden omgezet. Opmerking GBB: dit is niet geheel juist. Bij composteren gaat er wel degelijk meer organische stof verloren dan bij de Bokashi methode. De vraag is of dit erg is. De makkleijke verteerbare fractie gaat in de bodem ook snel verloren en deze fractie kan ook negatief op de bodem werken. Alleen meerjarig onderzoek kan antwoord op deze vraag geven en dat is nooit uitgevoerd. .-Levert Bokashi dan wel of niet meer organische stof voor de bodem dan compost?Bokashi bevat vers organisch materiaal, bij compost is dit in het composteerproces afgebroken tot stabiele humus. De hoeveelheid vers organisch materiaal die je met Bokashi opbrengt is om die reden groter dan met het opbrengen van compost.Voor de bodemkwaliteit op lange termijn is echter niet de hoeveelheid vers organisch materiaal van belang, maar de hoeveelheid Effectieve Organische Stof (EOS). EOS is de hoeveelheid organische stof die een jaar na toedienen nog aanwezig is (aangegeven door het humificatiecoëfficiënt). Dit is de humus die langjarig in de bodem blijft gebonden. Het aandeel humus is in compost veel groter dan in Bokashi. Het humificatiecoëfficiënt van compost is 90%, terwijl het humificatiecoëfficiënt van Bokashi, grassen en maaisels onder de 35% ligt. Opmerking GBB: het gaat niet alleen om organische stofopbouw, maar ook om voeding van het bodemleven. Dat verzorgt Bokashi mogelijk meer, maar of dit goed is en de lagere organische stofbouw compenseert is nog niet bekend.-En hoe zit het dan met het koolstofbehoud deel bij Bokashi, en de bijdrage aan het tegengaan van klimaatverandering?Voor het tegengaan van klimaatverandering is van belang dat koolstof langjarig opgeslagen (gebonden) blijft in de bodem. Dit is alleen het geval wanneer deze koolstof in de vorm van stabiele organische stof aanwezig is (humus). Opmerking GBB: dit kon wel eens waar zijn.Zoals bij hierbovden aangegeven, breekt de gemakkelijk afbreekbare organische stof snel af nadat Bokashi op het land is gebracht. De hierin opgeslagen koolstof komt dan vrij als CO2. Kortom: deze koolstof draagt niet bij aan het tegen gaan van klimaatverandering.-Is Bokashi een veilig product?Veilig betekent onder meer dat het vrij is van onkruidzaden en plantpathogenen. Er is géén onderzoek dat aantoont dat onkruidzaden en plantpathogenen in de Bokashi-kuil effectief worden afgedood. Met andere woorden: wanneer de input voor Bokashi onkruidzaden en plantpathogenen bevat is het aannemelijk dat deze zich verspreiden wanneer Bokashi op het land wordt gebracht.Bij een gecontroleerd composteerproces (55-65 °C gedurende meerdere dagen) worden onkruidzaden en plantpathogenen wél effectief afgedood. Deze hygiënisatie is van oudsher een belangrijke reden om organische reststromen te composteren. Opmerking GBB: de hogere temperatuur van groencompost zal zonder meer meer zaden en ziekten doden, maar de hogere temperatuur gaat wel ten koste van de kwaliteit van de compost-En invasieve exoten dan?Invasieve exoten zijn planten die van origine niet in Nederland voorkomen en door hun sterk woekerende werking inheemse soorten verdringen. Ze veroorzaken overlast en schade zorgen. Voorbeelden zijn de grote waternavel, de Japanse duizendknoop en de Reuzenberenklauw.Wanneer delen van deze planten in maaisel voorkomen is zorgvuldige verwerking gewenst om te voorkomen dat verdere verspreiding optreedt. Van belang is dat gegarandeerde afdoding plaatsvindt van zaden en andere plantdelen waaruit deze soorten zich vermeerderen. Bokashi geeft die garantie niet.Een composteerproces kan wel voor effectieve afdoding zorgen. Het proces moet hiertoe zorgvuldig worden ingericht en gemonitord. Het certificatieschema ‘Erkende verwerker invasieve exoten’ specificeert eisen voor de verantwoorde verwerking van invasieve exoten. Opmerking GBB: bij gebruik in de landbouw speelt dit niet.-Mag Bokashi eigenlijk wel worden toegepast als bodemverbeteraar?Het gebruik van bodemverbeteraars valt onder de Meststoffenwet. De regels hiervoor staan beschreven in de Uitvoeringsregeling Meststoffenwet. Allereerst moet worden vastgesteld onder welke categorie meststof Bokashi zou kunnen vallen. Aangezien Bokashi geen dierlijke mest, zuiveringsslib, compost of kalkmeststof is, zou het moeten vallen in de categorie ‘overige organische meststof’. Om een overige organische meststof te mogen toepassen, moet deze vermeld staan in bijlage Aa (behorende bij artikel 4 uit de Uitvoeringsregeling Meststoffenwet). Bokashi staat hier niet op vermeld, is dus geen erkende meststof en mag niet worden verhandeld en toegepast als bodemverbeteraar.Een uitzondering hierop vormt Bokashi die door een akkerbouwer op eigen terrein met eigen organisch materiaal is geproduceerd. Dit product mag hij toepassen als bodemverbeteraar op zijn eigen gronden-Hoe zit het met de Bokashi en de Vrijstellingregeling plantenresten (‘Kleine Kringloop’)? De meststoffenregelgeving staat rechtstreekse afzet van bermgras, slootmaaisel en ander groenafval aan de landbouw niet toe. Er bestaat een regeling die hierop een uitzondering maakt, namelijk de ‘Vrijstellingsregeling plantenresten en tarragrond’. Deze wordt ook wel aangeduid als de Kleine Kringloop.De Vrijstellingsregeling is een uitzondering van het stortverbod buiten inrichtingen. De regeling staat onder een aantal voorwaarden toe dat deze maaisels binnen één kilometer van de plaats van vrijkomen rechtstreeks op of in de bodem mogen worden gebracht. De Vrijstellingsregeling voorziet niet in tussentijdse behandeling van het materiaal via fermentatie, compostering of anderszins, noch staat zij het toevoegen van hulpmiddelen toe (bijvoorbeeld de ‘Microferm’). Bokashi productie is dus binnen de Vrijstellingsregeling/Kleine Kringloop niet toegestaan.-Is voor het maken van Bokashi een vergunning nodig?Wanneer Bokashi wordt gemaakt op een inrichting van een ondernemer in de zin van het Besluit Omgevingsrecht (BOR), is de vergunningsplicht dan wel het Activiteitenbesluit van toepassing. Bokashi mag worden gemaakt op een inrichting met een Omgevingsvergunning voor het be-, en verwerken van organische reststromen, mits het fermenteren in de vorm van Bokashi specifiek is vergund.Een inrichting zonder Omgevingsvergunning mag volgens het Activiteitenbesluit tot 600 m3 groenafval innemen, versnipperen/bewerken en composteren, mits aan een aantal voorwaarden is voldaan. In de eerste plaats mag het alleen gaan om groenafval of gewasresten die afkomstig zijn van het eigen bedrijf, of van eigen werkzaamheden buiten het bedrijf. In de tweede plaats mag geen sprake zijn van hinder naar de omgeving en van milieurisico.Hoewel het maken van Bokashi niet specifiek is benoemd in het Activiteitenbesluit, zou men dit als‘bewerken’ van groenafval kunnen aanmerken. Voorwaarde is dan wel dat adequate milieuvoorzieningen aanwezig zijn, zoals een bodembeschermende voorziening.ContactNeem voor meer informatie contact op met de BVOR via info@bvor.nl.\nOpmerking GBB: Wacht even met Bokashi tot er meer onderzoek beschikbaar is. De kans dat je veel investeert in iets wat weinig of niets oplevert is groot. \nFIR systeemHet FIR systeem heeft als doel de kwaliteit van drijfmest te verbeteren. Dit wordt gedaan door aan het veevoer een voederadditief (FIR-MMC) toe te voegen. Volgens het FIR-systeem heeft het toevoegen van voederadditief de volgende effecten:• betere vertering van de rantsoen, waardoor in de mest minder onverteerde delen voorkomen• afvalstoffen die bij de vertering vrijkomen worden geabsorbeerd, waardoor er meer bacteriën en schimmels aanwezig zijn• verschuiving van ammoniak naar organische-N in mest, met als gevolg minder stank en minder emissie\nhumesterenEen ander onderdeel van het FIR-systeem is humesteren. Dit is een vorm van mestverwerking waarbij de voorbehandelde drijfmest verwerkt wordt tot een steekvaste mest. Met voorbehandelde drijfmest wordt bedoeld dat het voederadditief (zie hierboven) is ingezet in het rantsoen. Bij humesteren wordt drijfmest vermengd met organisch materiaal zoals natuurhooi. Dit kan op het eigen bedrijf plaatsvinden. Het eindproduct wordt humest genoemd. Het proces van humesteren is hetzelfde als bij composteren. Zie voor het composteringsproces hoofdstuk 4.1 en voor de techniek in hoofdstuk 4.6.\nIn de praktijk blijkt dat bij droog natuurhooi (ongeveer 80% DS) en bij weinig of geen neerslag, 3 à 4 gewichtsdelen drijfmest kunnen worden toegevoegd aan 1 gewichtsdeel hooi. Bij meer neerslag zal er minder drijfmest in het materiaal opgenomen kunnen worden.\nEen praktijkervaring met humesteren op het bedrijf Mts Bouwmans vanaf 1998.De Maatschap Bouwmans is in januari 1998 begonnen met het toepassen van het FIR-systeem. Sinds die tijd is er op het bedrijf continu gehumesteerd en is er ervaring met het systeem opgedaan. De zogeheten jonge ontginningsgronden rondom het bedrijf zijn te typeren als arme zandgrond met een organische stofgehalte van ongeveer 2 à 3%. Deze gronden zijn droogtegevoelig en vertonen amper bodemleven. Jaarlijks is ongeveer 25 m3 humest per ha uitgereden. Het organische stofgehalte op die percelen is sinds 1998 gestegen tot ongeveer 5 à 6%. Dit is een toename van ongeveer 100%. Deze stijging van het organische stofgehalte heeft onder meer tot gevolg gehad dat het wormenbestand fors is toegenomen: in de herfst van 2000 werden 200 wormen per m2 geteld. Hoewel daar geen metingen aan zijn verricht bestaat sterk de indruk dat het waterbufferend vermogen op deze percelen is toegenomen. De kunstmestgift kon flink worden teruggebracht. De voorbehandelde drijfmest is reukarm bovengronds verwerkt en heeft hierdoor een ongeveer 50% hogere mineralenbenutting. Die van de humest op het land benadert de 80 à 90% en de stal-emissie is verwaarloosbaar klein. Het krachtvoergebruik is verminderd met ongeveer 20%. Het ruwe celstofgehalte van de eigen ruwvoeders is verhoogd. De maatschap Bouwmans heeft in de afgelopen 3 jaar aangetoond dat de mineralenbenutting van zowel de voorbehandelde drijfmest als van de humest goed omhoog is gegaan. Verder concludeert de maatschap dat zij ongemerkt hun bedrijfskringloop in de richting van een biologisch duurzame landbouw hebben verbeterd. Dat past in het kader van de ontwerp-Wet Reconstructie Zandgronden.\n4.6 De bereiding van vaste mest uit stro en drijfmest.Het is mogelijk om uit drijfmest vaste mest te maken door deze te mengen met stro. Nodig is hiervoor een opslagmogelijkheid met een vloeistofdichte laag. Deze laag kan van beton zijn maar kan ook van zware klei of een mengsel van bentoniet en zand of zavel gemaakt worden (zie 4.3). Een probleem bij het proces is dat het stro op de drijfmest gaat drijven. Omdat het dan niet goed mengt neemt het onvoldoende vocht op. Het werken in lagen is hiervoor een oplossing: eerst wordt een laag stro aangebracht, vervolgens wordt hier drijfmest over uitgebracht en met bijvoorbeeld een kraan enigszins gemengd. Na een dag inweken kan een nieuwe laag stro en drijfmest worden aangebracht. Vervolgens worden meerdere lagen stro en drijfmest aangebracht. Drie lagen stro en drie lagen drijfmest zijn in het algemeen voldoende om een laag mest met een dikte van 1 tot 1,5 m te bereiden. Met 1 ton stro kan ongeveer 5 ton drijfmest verwerkt worden. Na enkele dagen kan de mest met een kraan op een hoop worden opgezet om te bewaren of om te composteren. De gehalten van de zo bereide mest zijn te vergelijken met die van potstalmest.\nstrofiltermestMet de bereiding van vaste mest uit stro met het strofiltersysteem is tot nu toe alleen ervaring opgedaan met varkensmest. Ook met andere soorten drijfmest kan dit systeem toegepast worden.Het strofilter is een mestscheiding waarbij de drijfmest over een licht aflopende vloer vloeit met daarop een laag stro. De dikke fractie blijft in het stro achter. De dunne fractie komt via een afvoergoot in een opslag. Bij een experiment bleek 1 m3 zeugenmest (4,1% droge stof) met 4 kg tarwestro te scheiden te zijn in 885 kg dunne fractie (1,3% droge stof) en 115 kg dikke fractie (34% droge stof).Strofiltermest heeft veel organische stof. Ook bevat hij veel fosfaat, dat achterblijft als stikstof en kalium voor een belangrijk deel in de dunne fractie terechtkomen. De mest is daarom vooral geschikt voor situaties waar organische stof en fosfaat van belang zijn. De toepasbaarheid is daarom beperkt. Problemen bij de productie van deze mest zijn de ammoniakemissie bij de bereiding en de beperkte toepasbaarheid van de dunne fractie.composteren van strofiltermest met groencompostDe strofiltermest kan gecomposteerd worden met dezelfde uitgangsmaterialen die voor groencompost gebruikt worden. Bij een experiment op een groencomposteerbedrijf te Hattemerbroek29 werden bermgras, houtige snippers en strofiltermest gecomposteerd. De compostering duurde 8 weken bij 60-70oC. Met de shovel werd er 3 maal omgezet.De eigenschappen van de uitgangsmaterialen en de eigenschappen van de compostsoorten zijn weergegeven in tabel 4.6.1 en 4.6.2.\n\n\n\n\nWat opvalt bij alle drie de composten is dat de C/N verhouding 30 of hoger is en dat er op korte termijn geen stikstoflevering te verwachten is. Omdat de groencompost van alleen bermgras en snippers een laag fosfaatgehalte van 2,3 kg per ton heeft, zijn er binnen MINAS ruime toepassingsmogelijkheden. Door het mengen met de strofiltermest neemt het fosfaatgehalte toe en daarmee de gebruiksmogelijkheden binnen MINAS af. Dit lijkt ongunstig, maar de compost is veel rijker aan voedingsstoffen en waarschijnlijk ook rijker aan makkelijk verteerbare organische stof. De positieve invloed op bodemleven, bodemstructuur en ziektewerendheid van de bodem is daarom mogelijk groter.4.7 Overleven van ziektekiemen tijdens de compostering## Inleiding\nIn mest en groenafval kunnen zich ziekteverwekkers bevinden. Tijdens het composteren zullen de meeste ziekteverwekkers het loodje leggen of geïnactiveerd worden. In welke mate hangt af van de omstandigheden: niet alleen de temperatuur, maar ook de mate van anaërobie en de vochtigheid spelen mee. Ook de gebruikte mechanisatie en de manier van werken van de composteerder hebben invloed.In deze paragraaf wordt vooral gekeken naar ziekteverwekkers waar planten last van hebben en die in de bodem voorkomen: schimmels, bacteriën, virussen en aaltjes. In de volgende paragraaf worden de voor mensen vervelende ziekteverwekkers bekeken.\nanalyseHet is vaak lastig om door een simpele test de aanwezigheid van ziekteverwekkers in het eindproduct van de compostering aan te tonen. Dat komt omdat je lage concentraties al moet opsporen. Daarom zijn er gespecialiseerde bedrijven, zoals het Bedrijfslaboratorium voor Grond- en Gewasonderzoek (BLGG) in Oosterbeek, die bijvoorbeeld testen uitvoeren op aaltjes, virussen en schimmels in compost.\ntoetsplantEen andere test om besmetting aan te tonen is een gevoelige plant te laten groeien in een mengsel van compost en steriele grond. Dit kan sneller tot resultaat leiden dan het daadwerkelijk opsporen van de organismen. Het is belangrijk dan de plant te kiezen die later geteeld zal worden. Op het moment worden komkommer, bloemkool en rode biet veel gebruikt.\nprocescontroleHet composteringsproces kan ziekteverwekkers in het uitgangsmateriaal uitschakelen. Het kan dus belangrijk zijn om dit proces te beoordelen op kiemdodende eigenschappen, vooral als je niet weet of er ziekteverwekkers in je uitgangsmateriaal zitten.Dit lijkt eenvoudiger dan het is: je moet de resistentie van de verschillende ziekteverwekkers kennen om vervolgens de voorwaarden te kunnen formuleren.\nwarmteontwikkelingDe fusariumschimmel die verwelkingsziekte in aubergine veroorzaakt, wordt gedood door een verblijf van 4 uur bij 55°C onder vochtige omstandigheden. Door eenvoudigweg de temperatuur te meten kun je al vaststellen of je risicovrij een afgedragen auberginegewas kan composteren.Alleen kijken naar dit soort procesparameters zegt echter niet alles, omdat een gedeelte van de hoop altijd iets koeler kan blijven. Ook bestaat het risico dat rijpe compost met het verse uitgangsmateriaal in aanraking komt.indicatororganismenHet proces kan ook indirect beoordeeld worden, met behulp van indicatororganismen. Zo kun je bijvoorbeeld kijken naar het vóórkomen van de doorgaans onschadelijke, maar makkelijk te bepalen bacteriën van de coligroep die altijd in menselijke en dierlijke feces voorkomen. Hoe minder coli-bacteriën er voorkomen, hoe minder ziekteverwekkers je mag verwachten.Je moet dan wel de overlevingscondities van potentiële ziektekiemen kennen, zodat je die kunt vergelijken met die van de indicator. Zo kun je een overlevingsrisico inschatten.\nOm een idee te krijgen van de overlevingstemperaturen van verschillende schadelijke organismen worden in tabel 4.7.1 en 4.7.2 enkele vuistwaarden gegeven, bepaald bij gegeven condities. Virussen kunnen overleven nog bij hoge temperaturen. Schimmels en bacteriën kunnen minder hebben en aaltjes zijn al heel snel geëlimineerd.\n\n\nOverleven van aaltjesProefresultaten tonen aan dat aaltjes het composteerproces vrijwel nooit overleven. Dit geldt ook voor de cyste-vormende soorten en de wortelknobbelaaltjes die in de bodem doorgaans veel droogte en chemicaliën kunnen weerstaan.De weinige studies naar het overleven van aaltjes tijdens composteren, laten zien dat een goed bereide compost met een warmte- en een rijpingsfase vrij is van plantenziekten veroorzakende aaltjes.\nVirussenOngeveer eenzesde van het aantal soorten plantenvirussen bereikt de plant via de bodem. Deze virussen infecteren de planten via wortels, bollen of knollen. Ze worden gevonden in de meeste tuinbouw- en akkerbouwbodems.tabaksmozaïekvirusSommige virussen kunnen veel warmte verdragen. Er zijn proeven bekend waarbij het tabaksmozaïekvirus nog aanwezig bleek na het composteren van tabaksplantresten gedurende 6 weken op 50 tot 70°C. Warmteresistente organismen kunnen vaak in minder goede omstandigheden, zoals de combinatie van warmte met droogte, een tijdelijke overlevingsvorm aannemen. Zo worden ze niet gedood maar slechts tijdelijk geïnactiveerd. Het tabaksmozaïekvirus is hier een voorbeeld van.\nBij het bepalen van het risico van het gebruik van compost dat virussen bevat, moet ook gekeken worden naar de manier waarop de virussen in de plant terechtkomen.\nvectorOverdracht gebeurt direct of door een drager, een ‘vector’. De meeste bodemvirussen hebben een vector nodig in de vorm van een aaltje of een schimmel.\nDoor aaltjes overgedragen bodemvirussenEr is van ongeveer 20 plantenvirussen bekend dat ze door aaltjes worden overgedragen.\ntabaksratelvirusEén daarvan is het tabaksratelvirus dat overgebracht wordt door de vrijlevende aaltjes van de geslachten Trichodorus en Paratrichodorus. Het virus heeft vele waardplanten, waaronder economisch belangrijke gewassen als aardappel en tulp en kan composteren weerstaan. De aaltjes echter zijn gevoelig voor warmte en zullen het composteren doorgaans niet overleven.\n\n\nHet is mogelijk dat virushoudende compost wordt toegediend aan een bodem die besmet is met virus-overbrengende aaltjes. De aaltjessoorten die virussen aan planten kunnen overdragen zijn doorgaans parasitair. Die voeden zich met levende plantenwortels en niet met micro-organismen of andere elementen uit de compost. Deze aaltjes doorboren de celwand van de wortelcellen met een ‘stylet’, waarna ze zich tegoed kunnen doen aan het celvocht. Als het aaltje zich verplaatst wordt de stylet ingetrokken en die komt daarbij niet in aanraking met de composthoudende grond. Het is daarom onwaarschijnlijk dat op deze manier, via besmetting door compost en grond, een plant besmet wordt.Door schimmels overgedragen virussenDe schimmels die als drager functioneren kunnen zich alleen vermeerderen als ze parasitair leven op planten. In de bodem vormen ze sporen en overleven op die manier de ongunstige condities.\nbietenrhizomanievirusDe drie bekendste virus/schimmelcombinaties zijn: het bietenrhizomanievirus, overgedragen door de schimmel Polymyxa betae in de suikerbiet; het tabaksnecrosisvirus en het bobbelbladvirus, beide overgedragen door Olpidium brassicae.De weerstand van P. betae tegen composteren is nog niet bestudeerd, wel die van O. brassicae, die meer weerstand heeft dan aaltjes. Ook is gebleken dat virussen beter tegen hitte bestand zijn dan schimmels.Als er schimmels in de bodem zitten en virussen worden aangevoerd met de compost, dan kan de plant besmet worden. Het hangt af van de virus/vectorschimmel combinatie of de zoösporen van de onbesmette schimmel de virussen uit de bodem oppikken en aan de plant doorgeven..BacteriënPlantenziekte verwekkende bacteriën worden doorgaans gedood tijdens het composteringsproces. Erwinia amylovora, de veroorzaker van bacterievuur in perenbomen, werd geheel vernietigd toen de geïnfecteerde uitlopers 7 dagen op tenminste 40°C waren gehouden. Twee andere bacteriën, Erwinia carotovora var. chrysanthemi en Pseudomonas phaseolicola, die voorkomen in chrysantenafval en bonenbladeren, zijn nog gevoeliger voor warmte.Anaërobe vertering van gewasresten vernietigt ook een groot deel van de schadelijke bacteriën. Clavibacter michiganense, de veroorzaker van bacteriekanker in de tomaat, werd vernietigd in een vergistinginstallatie, waar tomatenresten verwerkt werden bij 35°C.Gezien de beschikbare gegevens lijkt het er op dat goed gemaakte compost geen problemen met bacteriebesmetting zal opleveren.\n\n\nSchimmels\nmakkelijke soortenDe meeste schadelijke schimmels worden snel geïnactiveerd. Dit geldt ook voor soorten die sclerotiën vormen, zoals Sclerotium cepivorum, de verwekker van witrot in uien en Sclerotinia sclerotiorum, de verwekker van sclerotiarot in komkommers, leguminosen en witlof. Hoewel sclerotiën in de grond langdurig overleven tijdens moeilijke omstandigheden, kunnen ze niet tegen de hoge temperaturen van het composteringsproces.\nmoeilijke soorten De biotrofe schimmels met dikwandige rustsporen zijn moeilijker uit te roeien. Dit zijn schimmels die voor hun vermeerdering wortels moeten infecteren. De sporen kunnen vele jaren overleven en weerstaan droogte en hitte. Een voorbeeld: de schimmel Olpidium brassicae, de drager van virussen in sla en andere gewassen, wordt pas gedood als de composthoop onder vochtige omstandigheden gedurende enkele uren een temperatuur van tenminste 60°C heeft.\nknolvoetHet onderzoek naar Plasmodiophora brassicae (de verwekker van knolvoet in kolen en andere kruisbloemigen) krijgt veel aandacht omdat het een serieus probleem vormt in deze plantengroep die vaak compost krijgt. De schimmel kan worden aangetoond door Chinese kool, een zeer gevoelige toetsplant, te gebruiken. De schimmel kan 3 weken bij 65°C overleven. Er kan echter ook complete vernietiging na 24 uur bij 54°C plaatsvinden en blijkbaar spelen ook andere factoren dan alleen de temperatuur een rol.\ninvloed vergisting Schimmels zijn gevoelig voor vergisting. Dit is aangetoond voor Fusarium oxysporum f.sp. dianthi (verwelkingziekte in anjers) en Sclerotium cepivorum (witrot in uien) .\nMechanismen van inactivatie\nvier mechanismenInactivatie en vernietiging van ziekteverwekkers wordt veroorzaakt door:• warmte tijdens de thermofiele fase van het composteringsproces• giftigheid van afbraak(tussen)producten• afbraak door enzymen• tegenwerking (antagonisme) door micro-organismen (zie het hoofdstuk 5.4 over ziektewerendheid)De mechanismen werken vaak gelijktijdig en dus zal inactivatie vaak het gevolg zijn van een combinatie van bovenstaande factoren. Bijvoorbeeld blootstelling aan temperaturen die op zichzelf net niet dodelijk zijn zal een ziekteverwekker gevoeliger maken voor giftige afbraakproducten en omgekeerd. Naast de parameters achter bovenstaande mechanismen, zijn ook vochtgehalte en zuurgraad bepalende omgevingsfactoren bij de inactivatie.\nIn de praktijk\npH Bij het tabaksmozaïekvirus is aangetoond dat een hogere pH (richting 8) onder verder dezelfde omstandigheden een betere eliminatie geeft. Het bereiken van een hoge pH kost echter veel moeite en het resultaat is gering.\nvochtgehalte De vochtigheid tijdens de thermofiele fase heeft een grote invloed op de vernietiging van de ziekteverwekkers. Hoe droger, hoe eerder veel soorten in rusttoestand gaan, hoe minder gevoelig ze zijn voor de warmte. Naast de uitwerking op het composteerproces zelf is dat ook een goede reden om het vochtgehalte in de gaten te houden, en de compostering bij voldoende vocht te laten beginnen. Een belangrijk punt van aandacht is het ontstaan van droge plekken in de composthoop.\ntemperatuurAls het vochtgehalte in orde is geldt: hoe hoger de temperatuur, hoe beter de eliminatie van alle ziektekiemen. De temperatuur laat zich opjagen door een luchtige hoop te bouwen. Hierbij komt ammoniak vrij en kunnen we verwachten dat de gemiddelde concentratie ammoniak hoger wordt. Zowel een hogere temperatuur als meer ammoniak hebben een ziektedodende werking. Die situatie zal echter ook een groter stikstofverlies geven. Door langer bij een wat lagere temperatuur te composteren, wordt waarschijnlijk het stikstofverlies beperkt, maar zal de doding van ziektekiemen minder zijn.Per hoop kan de afweging gemaakt worden: zijn er gewasresten met ziektekiemen, dan kan de temperatuur wat hoger worden. In andere gevallen (compost is niet automatisch besmet) kunnen we er juist voor kiezen om zoveel mogelijk stikstof te sparen. Hierbij kunnen we ook een afweging maken welke ziekteverwekkers we verwachten. We kunnen vooral problemen verwachten bij één van de tabaksvirussen die zelfs een temperatuur van 65°C nog kunnen overleven.\nanaërobieEen andere mogelijkheid is om tijdens het composteren juist meer de anaërobe kant op te gaan door de hoop dicht op te zetten, zodat de giftige tussenproducten hun werk kunnen doen. Dit kan ook verlies geven in de vorm van NO2. Er is te weinig onderzoek bekend om een gefundeerde afweging te kunnen maken.hygiëneNiet alleen de opzet, maar ook de uitvoering van het proces bepalen de effectiviteit van het composteren tegen de ziekteverwekkers. Enkele vragen daarbij:• zijn werkelijk alle plekken van de compost voldoende lang vochtig en heet geweest (ook de randen)?• is er voldoende scheiding tussen net beginnende en al rijpe compost?\nGebaseerd op: G.J. Bollen en D. Volker in: The science of composting : European Commission international symposium, Bertoldi ea. 1996.4.8 Overleven van onkruidzaden bij het composteren\nWanneer bij de compostering een temperatuur van 60°C bereikt wordt hebben onkruidzaden hun kiemkracht verloren ( , , , ). Ook bij lagere temperaturen kunnen onkruidzaden hun kiemkracht verliezen, afhankelijk af van de composteringsduur, het vochtgehalte, het aantal keren dat de hoop wordt omgezet, de aanwezigheid van giftige stoffen voor planten en van het soort onkruid.In een onderzoek van Eghball verloren vrijwel alle onkruidzaden hun kiemkracht, als ze 3 maanden in stalmest bij een temperatuur van maximaal 45°C verbleven.Bij een temperatuur van 70ºC waren in 1 week alle zaden gedood. In nattere mest gaat de kiemkracht sneller verloren dan in droge, ook als daar de temperatuur hoger is. Eghball vond kleine verschillen tussen de soorten onkruid. Vaker omzetten bleek het onkruidzaad sneller te doden. Het toevoegen van een waterextract van een 3 weken oude groencompost laat de zaden hun kiemkracht sneller verliezen, aldus Shiralipour die onkruidzaden na drie uur bij 60°C in compost onderzocht. Hieruit werd geconcludeerd dat giftige stoffen voor planten ook een rol spelen.\nDe meeste zekerheid over het verlies aan kiemkracht wordt verkregen wanneer de temperatuur de 60°C haalt. Dit hoeft maar kort het geval te zijn, bijvoorbeeld enkele dagen. Deze temperatuur kan bij een compostering met de juiste uitgangsmaterialen en de juiste techniek bereikt worden. Dat geldt niet voor de buitenkant van de hoop. Deze blijft koeler en door omzetten moet ervoor gezorgd worden dat alle materiaal een hoge temperatuur bereikt. Ook een afdekking met isolerend materiaal kan helpen een voldoende hoge temperatuur te bereiken.\n4.9 Veiligheid van voedsel na gebruik van mest en compost\n## Inleiding\nVoedselveiligheid is een aandachtspunt bij de productie en verwerking van voedselproducten. Dierlijke mest en plantaardig afval afkomstig uit industrie of huishoudens worden in de landbouw veelvuldig gebruikt. In dit hoofdstuk wordt gekeken welke gezondheidsrisico’s hiermee samenhangen en hoe deze beperkt kunnen worden. Ook zal kort worden ingegaan op gezondheidsrisico’s voor werknemers van composteerbedrijven.\nSoorten pathogenen\nprimaire pathogenenEen probleem kunnen vormen bacteriën, virussen, parasieten, cysten, eitjes en prionen, die met het uitgangsmateriaal meekomen. Dit is een potentieel probleem bij rioolslib en mest. Sommige bacteriën kunnen zich ook in de compost vermeerderen.\nsecondaire pathogenenDit zijn pathogenen die tijdens bewaring en compostering ontstaan. Het betreft vooral schimmels (bijvoorbeeld Aspergillus fumigatus) en actinomyceten.\nSommige bacteriën en schimmels kunnen zelf gevaarlijk zijn, andere kunnen allergene en giftige stoffen vormen.\nRisico voor consumentenEen pathogeen moet een lange weg afleggen van de bron tot de consument. Het daadwerkelijk optreden van problemen hangt af van:• de hoeveelheid pathogenen in het bronmateriaal• bij composteren: de overlevingskans tijdens het proces• de overlevingskans in het veld• of de pathogeen in een eetbaar deel van het gewas terechtkomt• hoe de maaltijd bereid wordt• hoe gevoelig een persoon in kwestie is• hoe ernstig de ziekte is\nonderzoekDoor de gehele keten van de landbouw is er nog maar weinig specifiek onderzoek gedaan naar voedselveiligheid. Zowel de overheid als de consument tonen momenteel interesse in dit onderwerp.Uit onderzoek naar het overleven van ziektekiemen bij compostering is gebleken dat bronmateriaal van dierlijke herkomst een veel groter risico vormt dan plantaardig afval. Met huishoudelijk afval kunnen zich evenwel ook problemen voordoen. Een uitbraak van varkenspest in Duitsland in1993 wordt toegeschreven aan niet goed behandeld GFT-afval.\nkans op problemenHet risico van besmetting door het gebruik van een meststof in de landbouw wordt laag ingeschat, onder meer vanwege de vele schakels in de keten. Er zijn weinig besmettingsgevallen in de literatuur beschreven. Bij de champignonteelt is het risico groter omdat het product direct op het substraat groeit.risico voor werknemers Bij werknemers van composteerinstallaties zijn er enkele problemen bekend met Aspergillus-schimmels, die allergische reacties in de ademwegen geven. Deze schimmel komt bijvoorbeeld ook in vochtig hooi voor en kan relatief hoge temperaturen verdragen. Vijf tot tien % van de mensen blijkt er allergisch voor te zijn. Mensen met een verminderde weerstand krijgen eerder problemen.De besmetting gaat makkelijker via de lucht (aërosolen) dan door direct contact. Onderzoek bij rioolzuiveringen en composteerinstallaties liet weinig aantoonbare besmettingen zien. Bij normaal uitgangsmateriaal ligt het aantal ziektekiemen erg laag en is de kans klein dat een werknemer daadwerkelijk besmet wordt.Voor boeren is geen onderzoek bekend en waarschijnlijk lopen zij vergelijkbare risico’s als werknemers van composteerinstallaties. In theorie zou er bij het bemesten in het open veld problemen kunnen optreden bij mensen met een verminderde weerstand; in de praktijk is dat echter nog nooit aangetoond.\nEen specifiek probleem voor werknemers van rioolzuiveringen is het ‘rioolwerker syndroom’. Dit wordt waarschijnlijk veroorzaakt door het vrijkomen van giftige stoffen uit bacteriën, met name in een stoffige omgeving. Symptomen zijn onder meer koorts en griep-achtige verschijnselen, tranende ogen en problemen met de luchtwegen.38Bekende gevallen van voedselbesmetting via mest\nIn de westerse wereld zijn gevallen bekend van besmetting van groente of fruit via de mest: bijvoorbeeld in Canada, waar een salade van kool die met schapenmest was bemest listeriosis (Listeria monocytogenes) veroorzaakte. Een uitbraak in de VS wordt geweten aan bemeste sla of selderij. Appelsap of cider, gemaakt van appels uit boomgaarden die organisch bemest of begraasd zijn, veroorzaakte een salmonellavergiftiging. Meer recent zijn er gevallen bekend van sinaasappelsap en alfalfa-kiemen die met pathogenen uit mest besmet waren.Uit Italiaans onderzoek bleek dat er incidenteel Salmonella- en Listeria-bacteriën op biologisch geteelde groenten voorkwamen, maar een verhoogd risico ten opzichte van niet-biologische producten was statistisch niet te bewijzen .Het risico om via dierlijke producten (vlees, eieren, melk) besmet te raken met pathogenen uit mest of de ingewanden van dieren is veel groter. Ook hiervan is niet bekend of er aantoonbare verschillen zitten tussen de biologische en niet-biologische landbouw.\nOverleven van pathogenen tijdens het composterenBelangrijke ziekteverwekkende bacteriën en protozoa zijn :Campylobacter jejuni en C. coliSalmonella spp.Shigella spp.Yersinia enterocoliticaListeria monocytogeneEscherischia coliGiardia lambliaEntamoeba histolytica\nAndere ziekteverwekkers:VirussenPrionen\nDeze ziekteverwekkers zullen afzonderlijk behandeld worden.\nCampylobacterCampylobacter is pas eind vorige eeuw ontdekt, maar veroorzaakt meer gevallen van voedselvergiftiging dan de veel bekendere Salmonella.Met name de soorten C. jejuni en C. coli kunnen schadelijk zijn. De bacterie is primair afkomstig uit mest, maar oppervlaktewater is ook een besmettingsbron. Hij komt in rauwe melk voor (in 1988 kwam in 4.5% van de rauwe melk in Nederland Campylobacter voor). C. jejuni kan behalve in de mest in een andere vorm ook in de uier voorkomen en is verantwoordelijk voor sommige soorten uierontsteking.Een veel voorkomende besmettingsbron is onvoldoende verhit kippenvlees.\n\nDe bacterie kan meerdere weken overleven in water van 5°C. Hij kan niet tegen droogte of teveel zuurstof, maar geeft de voorkeur aan wat meer CO2 dan in de buitenlucht voorkomt. Hij kan niet zo goed tegen verhitting. Zo’n 6 seconden op 60 °C geeft al een decimering.De beste weerstand van de bacterie is in de buurt van pH 7.\nSamenvattend: bij een goede compostering op 50°C of meer mag er eigenlijk geen probleem optreden.\nSalmonella spp. Salmonella is een heel bekende en vaak voorkomende besmetting. Het is een bacterie die voorkomt in de ingewanden van mensen en dieren. Buiten een gastheer kan hij echter lang overleven en blijven groeien, als de omstandigheden het toelaten. Enkele voorbeelden:\n\nLichte verhitting werkt voldoende: 30 minuten pasteuriseren op meer dan 63°C is volstrekt dodelijk. Bij experimenten met S. typhimurium inkippenwaswater bleek dat de D-waarde (de tijd die nodig is om de populatie te decimeren) bij 52°C varieerde van minder dan een minuut tot maximaal 35 minuten, afhankelijk van de pH en het zoutgehalte van het water.\nEr zijn twee bronnen van besmetting: producten van dierlijke herkomst en producten die in aanraking zijn geweest met mest en uitwerpselen (denk daarbij ook aan muizen en ratten). Voor mensen zijn bijvoorbeeld besmetting door alfalfa-kiemen en door appel- en sinaasappelsap bekend. Bij de kiemen kon achterhaald worden dat de besmetting was opgetreden bij een handelaar. Bij plantaardig materiaal bevinden de bacteriën zich op en niet in de drager. 43\nShigellaShigella heeft alleen de mens en enkele andere primaten als gastheer. De bacterie is gevonden in water en op diverse voedingsmiddelen, zoals aardappels. Ook van aardbeien en sla is bekend dat ze de ziekte kunnen verspreiden na in contact geweest te zijn met besmet water of met besmette handen. Een andere besmettingsroute is via rioolslib, met vliegen mee naar voedsel. In de bodem kan Shigella meerdere weken overleven, op tomaten 2 tot 7 dagen. De meeste gevallen van besmetting zijn ontstaan bij het bereiden van voedsel door besmette mensen. Dit kan voorkómen worden door basishygiëne, zoals handen wassen voor het eten klaarmaken.\n\n\nListeria monocytogenesBehalve mensen kunnen ook veel soorten dieren besmet raken met Listeria monocytogenes. Bij de dieren gaat het om herkauwers, vissen en vogels. Besmettingsbronnen zijn bijvoorbeeld kuilvoer voor koeien en melk voor mensen. Een belangrijke Listeria-uitbraak betrof een besmetting van 50 mensen in Canada. Ze hadden koolsalade gegeten, die bemest was met schapenmest uit een kudde, waarvan enkele dieren gestorven waren door listeriosis.Een andere besmetting kwam waarschijnlijk voort uit besmette rauwe groenten. Ook is bekend dat gepasteuriseerde melk van een geïnfecteerde koeienstapel deze ziekte kan veroorzaken. Blijkbaar is normaal pasteuriseren niet altijd genoeg. Ook is besmetting bekend via zachte kaas of niet genoeg verhit vlees.De mortaliteit bij mensen kan wel 30% bedragen. De meeste mensen zijn resistent en problemen ontstaan bij mensen met verminderde afweer en bij zwangere vrouwen.\n\nListeria kan relatief minder goed tegen UV-licht, maar wel goed tegen droogte. Het is niet onwaarschijnlijk dat het goed kan overleven op gewassen in het veld.43 De bacterie kan meer dan 500 dagen overleven in mestflatten en 700 dagen in een vochtige bodem.\nBij een temperatuur van 50°C wordt in verschillende substraten (koolsap, vlees) een D-waarde van een kwartier tot 3 uur gemeten. Hierbij geldt: hoe neutraler de pH hoe lager de D-waarde. Bij 55 tot 56°C is deze waarde afgenomen van 2 tot 20 minuten. Met een goede en hygiënische aanpak is er weinig kans op overleven in het composteringsproces.\nTer voorkomen van besmetting is het van belang de graskuil zó te maken dat deze snel zuur wordt. Hiermee wordt voorkomen dat Listeria zich in de kuil vermeerdert. De kans dat deze ziektekiem in de melk - en via ongepasteuriseerde melk in de zachte kaas - of in de mest terecht komt wordt dan kleiner.43\nE. coli.Deze darmbacterie komt in verse mest algemeen voor en wordt zelfs als een soort indicator gebruikt voor de hygiëne tijdens het composteren. Lang niet alle vormen zijn ziekteverwekkend. Problemen kunnen optreden met de E. coli variant O157:H7, die een ernstig ziektebeeld kan geven. Over het algemeen kan deze bacterie minder goed tegen hitte dan Salmonella.\n\nBij 50°C is de D-waarde ongeveer 30 minuten. Bij 60°C ongeveer 1 minuut. Bij een goed uitgevoerde compostering mag E. coli geen probleem vormen. 43Toch is er na 70 dagen composteren nog levende E. coli in rundermest aangetroffen.Er is een groeiend bewijs dat E. coli O157:H7 kan overleven op sla en komkommer en bij de juiste omstandigheden van temperatuur en atmosfeer zelfs in aantal kan vermeerderen. 43\nGiardia lambliaGiardia lamblia wordt behalve bij mensen ook gevonden bij katten, honden en diverse wilde dieren. Herkauwers kunnen door een verwant organisme besmet worden. Hij veroorzaakt diarree, met name bij kinderen en jongeren, want ouderen hebben doorgaans resistentie opgebouwd. Hij wordt vooral overgedragen door besmet water, maar overdracht via besmette groenten kan niet worden uitgesloten. In natte, vochtige condities kan het organisme overleven. De warmteresistentie en de overlevingstijd zijn niet bekend. Gezien het voorafgaande zijn problemen via de route mest-groenten-mensen niet erg waarschijnlijk.\nEntamoebe histolyticaOver deze amoebe bestaan maar weinig gegevens. Cysten (de rustvorm) kunnen overleven in water, bodems en op - met name vochtige - groenten. De actieve fase leeft alleen maar in de gastheer en in de ontlasting. Hoewel sommige zoogdieren (honden en katten) besmet kunnen raken, scheiden ze geen cysten uit: de ziekte is van menselijke afkomst. Hij komt vooral voor in de tropen en arctische gebieden.\nvirussen: Hepatitis A virus, poliovirusHet menselijk lichaam, met name de ontlasting, is de enige bron van dit ziekteverwekkende virus. Er zijn enige tientallen gevallen bekend van Hepatitis A door besmet sla of fruit. De besmetting kan zowel door aanraken (bij te weinig hygiëne) als via besmet water verlopen. Dat laatste is aangetoond bij sterrenkers. Van schelpdieren is bewezen dat ze door een nabijgelegen rioolstort besmet kunnen raken.In de ontlasting kan Hepatitis A een maand actief overleven, evenals in melk die 30 minuten op 62.8°C gehouden is (lage pasteurisatie).\nEnterovirussen kunnen vóókomen in groenten en fruit van velden die met rioolwater geïrrigeerd zijn. Andere bronnen van besmetting zijn bewerkingen na de oogst. Doorgaans ligt de D-waarde boven de 60°C in de seconden, boven de 50°C in de minuten. Hepatitis A is hierop een uitzondering, want hij is resistenter. 43\nprionenPrionen zijn hitte-resistente eiwitdeeltjes, afkomstig uit slachtafval. Waarschijnlijk zijn deze deeltjes gerelateerd aan de gekke koeienziekte (BSE) en mogelijk ook aan de ziekte van Creuzveld-Jacob.Temperaturen zoals die optreden bij composteren hebben geen invloed op prionen. Het is nog niet bekend of ze op een andere manier aangetast worden.\nIn principe kan het gebruik van bloed- en beendermeel kans geven op besmetting van boer of tuinder en – via het product – van de consument. Waarschijnlijk is deze kans echter zeer klein.36\nbewaren van drijfmestBij een proef met het overleven van bacteriën als E. coli O149 en Salmonella typhimurium bleek met name het beluchten een grote invloed te hebben: meer lucht geeft minder overleving. Het beluchten verhoogde de temperatuur tot een maximum van 35°C. Toch gaan de onderzoekers ervan uit dat het vooral de microbiële antagonistenwerking is, en niet direct warmte, die de pathogenen doodt.44De variatie in de pH (in het bereik van 7.5 – 8.9) heeft vrijwel geen invloed op het overleven van pathogenen.\nhygiënisch composterenBelangrijke factoren bij het elimineren van ziektekiemen, en daarmee het verkleinen van het risico op besmetting, zijn onder meer temperatuur, watergehalte, pH, beluchting en hoelang de pathogeen aan de betreffende situatie is blootgesteld. Een speciaal punt van aandacht zijn de randen van de composthoop. Met de juiste machines kun je voor een zo goed mogelijke menging zorgen. Hierbij is van belang dat materiaal van de rand naar het midden verplaatst wordt.\nwettelijke voorschriftenDe wettelijke normen en voorschriften voor composteren hebben vooral betrekking op GFT-afval en zijn verschillend per land. Een voorbeeld is de (gematigde) US PSRP-norm: tenminste 5 dagen op tenminste 40°C, waarbinnen tenminste 4 uur op tenminste 55°C. In Oostenrijk is de norm tenminste 6 dagen op minimaal 60°C.37\nwater, zuurstof en pHNormen vermelden het vaak niet expliciet, maar een watergehalte groter dan 40% is aan te raden. Wanneer mest of compost te droog is gaan sommige ziekteverwekkers over naar een rustvorm, bijvoorbeeld een cyste en kunnen dan veel langer overleven. Om diezelfde reden is ook een goede zuurstofvoorziening van belang. Liefst 10-15% zuurstof en zeker meer dan 7.5%. Het koolzuurgehalte moet lager dan 5% zijn. Bij een goede compostering zal aan al deze voorwaarden voldaan zijn.19\ntestorganismenIn plaats van naar de composteringsparameters te kijken kan de compost ook getest worden met testorganismen. Er kan bijvoorbeeld gekeken worden naar de mate waarin coli-achtigen (van zichzelf al ruimschoots aanwezig in de mest) of toegevoegd tomatenzaad het proces overleven. Het gebruik van deze indicatororganismen heeft als voordeel dat ze makkelijk aan te tonen zijn. Bezwaar is dat ze doorgaans niet exact hetzelfde overlevingsvermogen hebben als de ziekteverwekkers waarvoor ze een indicatie geven. Zo kan Salmonella overleven waar E. coli dat niet kan.37\nna en naast het composterenIn de landbouwpraktijk kunnen een aantal eenvoudige maatregelen genomen worden om het risico op pathogenen voor de consument te verkleinen. Bijvoorbeeld: rij geen al te verse mest uit op een snel te oogsten groentegewas.\nHACCPEr is een wens aanwezig bij de overheid, en bij consumentenorganisaties om de voedselketen steeds beter te kunnen controleren. Vaak wordt bijvoorbeeld gesproken over het HACCP-systeem (HACCP = Hazard Analysis of Critical Control Points). Dit is een systematische beschouwing van de diverse stappen in het proces waar het voedsel doorheen gaat. Door op bepaalde punten (Critical Control Points) de juiste eisen te stellen, wordt het risico van problemen uitgesloten of geminimaliseerd.40 Hierbij wordt de landbouw gezien als eerste stap van een industrieel proces.Voor kropsla en aardbeien bijvoorbeeld wordt als eerste kritische controlepunt aangegeven dat er goed opgelet moet worden voor besmetting via bemesting of via irrigatiewater. Bij aardbeien met een strolaag is het risico al kleiner omdat er minder bodemdeeltjes kunnen opspatten.40\nConclusieComposteren is een mogelijkheid om ziektekiemen onschadelijk te maken. Van belang is wel dat de temperatuur gedurende enkele dagen 50°C of hoger is. Door omzetten van de composthoop moet al het materiaal deze temperatuur enige tijd bereiken\n\n5. Eigenschappen en beoordelingsmethoden van mest en compost5.1 Levering van voedingsstoffen door mest en compostDe levering van voedingsstoffen is vaak niet het enige doel bij de toepassing van mest of compost. Toch is het een belangrijke functie, vooral ook omdat veel voedingsstoffen pas in latere jaren beschikbaar komen. Bij regelmatig gebruik kan de vertraagde levering van voedingstoffen uit mest en compost een steeds belangrijker rol gaan spelen. In het volgende wordt op de hoofdelementen stikstof, fosfaat, kali en sporenelementen ingegaan.\nstikstofDe stikstof komt voor in minerale vorm en in organische vorm. De minerale vorm is snel beschikbaar voor de plant en makkelijk te meten. Ammonium is bij mest vaak de belangrijkste minerale stikstof. In oudere compost kan nitraat gaan domineren. Het percentage minerale stikstof varieert sterk per type mest of compost (zie tabel 5.1.1).\n\nZoals uit tabel 5.1.1 blijkt kan de hoeveelheid minerale stikstof variëren van zeer laag tot zeer hoog. Bij de toepassing moet hiermee rekening worden gehouden. Dit behandelen we in de hoofdstukken rekenregels en simulatiemodellen in hoofdstuk 7.\norganische stikstofOmdat de meeste stikstof vaak in organische vorm aanwezig is, is het tempo waarin deze vrijkomt van belang. Een probleem hierbij is dat de organische verbindingen waarin deze stikstof voorkomt zeer uiteenlopend van karakter zijn. Soms zijn ze makkelijk afbreekbaar en soms zeer stabiel. Vooral de stabielere verbindingen zullen bij regelmatig gebruik een vaste stikstofbron van de bodem worden en zo bijdragen aan de ‘oude kracht’. Met simulatiemodellen is hier inzicht in te krijgen (Hoofdstuk 7.2).\nexperimentenOok zijn er diverse pogingen gedaan om dit inzicht met praktische experimenten te krijgen:• Veldproeven hebben geleid tot het onderscheid tussen Nm, Ne en Nr. Nm is de direct beschikbare minerale stikstof, Ne is de stikstof die in het eerste jaar door mineralisatie van de organische stikstof vrijkomt en Nr is de stikstof die in volgende jaren vrijkomt. De benodigde veldproeven zijn evenwel tijdrovend en kostbaar en een individueel monster is niet eenvoudig te beoordelen.• Incubatieproeven, dat wil zeggen het mengen van de mest of compost met grond en vervolgens meten hoeveel stikstof er vrijkomt, hebben als nadeel dat ze kostbaar zijn en de situatie in de grond niet goed nabootsen.• Extractiemethoden hebben dit laatste nadeel nog sterker, maar zijn wel eenvoudig en snel. Diverse extractiemethoden zijn in het verleden uitgeprobeerd, maar geen ervan is goed onderzocht. De praktijk kan er dus niet voldoende op vertrouwen.• Een veelbelovende methode is het meten van oplosbare stikstof in het 0,01 M CaCl2 extract. Over deze methode komt steeds meer onderzoek beschikbaar. Bij diverse organische materialen die op het proefbedrijf voor de bollenteelt in St. Maartensbrug werden toegepast gaf deze methode een goede correlatie tussen de hoeveelheid oplosbare stikstof in het extract en de gemeten mineralisatie (Fig. 5.1.1).\n\nDe CaCl2 methode toegepast op een aantal mest- en compostsoorten binnne het project “Mest als Kans” gaf opvallende resultaten (tabel 5.1.2). Zo is het te verwachten dat binnen GFT-composten er grote verschillen in stikstoflevering bestaan.\nzelf beoordelenNaast de hulp van laboratoria kan ook ieder zelf wat te weten komen. Mest die in grove plakken diep ondergewerkt wordt in grond met een slechte structuur zal een heel andere werking hebben dan eenzelfde mest, die wat fijner verkruimeld en oppervlakkig ingewerkt is in een grond met een mooie structuur.We raden aan om de bouwvoor enkele weken na onderbrengen van de mest goed te bekijken. Hoe is de mest in de grond veranderd en hoe reageren de wortels erop? Zijn er blauwe anaërobe plekken rond de mest ontstaan waar de wortels omheen groeien, dan heeft de mestgift alleen maar een negatief gevolg gehad. Ook kan het zijn dat de wortels al snel intensief de mest gaan doorwortelen. Soms is in de zomer de mest van het voorjaar al geheel verdwenen. Laat de keuze van mestsoort en composteringswijze vooral ook door dit soort waarnemingen bepalen.\nfosfaatIn de plant is fosfor vooral in de vorm van fytine aanwezig. In het dier en in de compost wordt dit voor een deel omgezet in nucleïnezuren waardoor de fosfor makkelijker beschikbaar komt. De organisch gebonden fosfaat komt pas na mineralisatie vrij, maar ook de minerale fosfaat in de mest is niet allemaal wateroplosbaar en daarom niet steeds direct beschikbaar. Mest en compost maken ook fosfaat vrij door stimulering van het bodemleven. Er is een voorbeeld bekend van stalmest op een ijzerrijke, fosfaatfixerende grond waar meer fosfaat vrijkwam dan de stalmest zelf bevatte.Door compostering van runderstalmest neemt de fosfaatwerking af. Bij kippenmest, die een relatief lage fosfaatwerking heeft, neemt deze werking bij compostering juist toe26. Plantaardige compostsoorten hebben een lagere fosfaatwerking vanwege de hoge C/P verhouding. De organismen hebben bij een hoge C/P verhouding een relatief tekort aan fosfaat en dan komt er minder fosfaat beschikbaar voor de te bemesten planten. Bij stalmest komt er boven een C/P verhouding van 200 weinig fosfaat meer vrij26. Bij GFT-compost is de fosfaatwerking 50 tot 60%, waarschijnlijk ook door de overmaat aan koolstof.Bij drijfmest is meer onderzoek naar de fosfaatwerking gedaan. De waarden zijn aangegeven in tabel 5.1.3.\n\nkaliAlgemeen wordt aangenomen dat de kali in mest en compost voor 100% beschikbaar is. Toch kan ook hier compostering tot een zekere binding leiden (tabel 5.1.4).\n\nsporenelementenMest en compost vinden hun oorsprong in planten en bevatten daarom ook de sporenelementen die planten nodig hebben. Met mest en compost is daardoor de kans op een evenwichtige bemesting groter dan bij gebruik van minerale mest. Toch is weinig bekend over het belang van sporenelementen in mest en compost. Wel is er bekend dat bepaalde organische verbindingen (chelaten) in compost de sporenementen binden en daarmee beter beschikbaar maken voor de plant .Het al wat oudere overzicht in tabel 5.1.5 laat zien dat de hoeveelheid sporenelementen in mest of compost landbouwkundig van belang zijn. Een matige bemesting met 10 ton stalmest per ha verzorgt geheel of voor een belangrijk deel de behoefte aan sporenelementen.\n\nOver sporenelementen in compost is weinig informatie bekend. Tabel 5.1.6 laat zien dat de gehalten van betekenis zijn en door vervuiling bij koper en zink zelfs zeer hoog kunnen zijn\n\n5.2 Opbouw van het organische stofgehalte door mest en compostEr is nog geen eenvoudige, algemeen aanvaarde methode ontwikkeld die laat zien of een mest of compost in de grond snel of juist traag verdwijnt. , Snelle afbraak betekent een geringe bijdrage aan het organische stofgehalte, trage afbraak een relatief grote. In de literatuur zijn tabellen te vinden waarin het percentage effectieve organische stof van verschillende meststoffen staat aangegeven (zie tabel 5.2.1). Deze cijfers zijn aannames en berusten slechts zeer ten dele op metingen. In de praktijk blijken de verschillen veel groter dan nu wordt aangenomen.\n\nIn 2016 is er door het NMI in opdracht van de BVOR bij 3 monsters GFT-compost en 3 monsters groencompost onderzoek gedaan naar het percentage organische stof dat na een jaar nog over is. Tevens werd nieuwe literatuur geanalyseerd. De conclusie was dat 90% van de organische stof nog over is na een jaar. Dit onderzoek op zandgrond komst overeen met de conclusie uit 2001 van tabel 5.2.1. waar ook kalkrijke klei met een mogelijk hogere afbraaksnelheid bij betrokken was. De conclusie blijft dat bij GFT-compost en groencompost toch wel heel weinig voedsel voor het bodemleven beschikbaar komt. Hieronder twee tabellen uit de NMI studie.HC is de humificatiecoefficient, het percentage organische stof na 1 jaar nog over.\n\n\nKoolzuurproductie na toevoegen van mest of compost aan de bodem\nWanneer een meststof In de grond wordt afgebroken ontstaat er onder meer koolzuur. In het laboratorium is dit na te bootsen door mest of compost met grond te mengen en dan de koolzuurproductie te meten. Bij het project ‘Mest als Kans’ is dit bij een aantal mest- en compostsoorten gedaan. D\nDe opbouw van organische stof kan zo meer in detail beoordeeld worden. De resultaten zijn weergegeven in tabel 5.2.2.\n\nBij kippenmest gaat in 4 weken bijna een kwart van de koolstof verloren. Deze mest zal beperkt aan organische stofopbouw bijdragen. Bij boomschorscompost is het tegenovergestelde het geval. Bij de mate van opbouw van organische stof door een mest of compost spelen het gehalte aan stikstof en fosfor en de composteringsduur een belangrijke rol. Een rijkere mest (met veel stikstof en fosfor) breekt sneller af dan een armere mest. Na langer composteren blijft een meer stabiele organische stof over. Om een indruk te krijgen van de afbreekbaarheid van een mest of compost kan gebruik worden gemaakt van een eenvoudige doe-het-zelf- test: de Solvita test (Woodsend). Zie hoofdstuk 9 voor adressen. 5.3 Mest en compost: overige eigenschappen en meerwaardeMest en compost leveren voedingsstoffen en organische stof. Hun werking is echter zelden uitsluitend hieruit te verklaren. Er zijn diversemeerwaarde extra effecten die met ‘meerwaarde’ worden aangeduid. Deze kan een belangrijke reden zijn om voor mest of compost te kiezen boven kunstmest. Verschillende factoren verklaren de meerwaarde. Te denken valt aan een invloed van mest en compost op:• de bodemstructuur als gevolg van slijmstoffen van bacteriën• de ziektewerendheid van de grond• de wijze van vrijkomen van voedingsstoffen• het wortelstelsel• de productkwaliteit (ziektegevoeligheid gewas, voedingskwaliteit)\nEen overzicht van Nederlands onderzoek naar de meerwaarde van mest geeft de la Lande Cremer. De meerwaarde wordt hier ‘resteffect’ genoemd. Een overzicht van buitenlands onderzoek geven Dick en McCoy .\nmeerwaarde stalmestWe geven nu een voorbeeld van meerwaarde aan de hand van stalmest. Tussen 1972 en 1979 werden op een Veluwse zandgrond verschillende hoeveelheden stalmest toegepast op snijmaïs. Tevens werden stikstoftrappen aangelegd. De resultaten zijn afgebeeld in de bijgaande figuur. Het blijkt dat het onmogelijk is om met alleen kunstmest een zelfde opbrengst te halen als met een combinatie van kunstmest en stalmest. Laatstgenoemde heeft een invloed op grond en gewas die niet alleen door de werking van stikstof, fosfor of kalium te verklaren is en ook niet uit de zeer geringe toename van het organische stofgehalte door de mest zelf (figuur 5.3.1).\n\nmeerwaarde GFTOok onderzoek naar GFT illustreert het bestaan van de meerwaarde. Bij spinazie op zavelgrond gaf een eenmalige gift van 16 ton GFT per ha een opbrengstverhoging van meer dan 25% (figuur 5.3.2 ). Ook met hogere kunstmestgiften konden de opbrengsten door de GFT niet behaald worden. Het effect trad met dezelfde GFT bij prei op zand beperkt op en bij aardappel en suikerbiet op zavel in het geheel niet.\nmeerwaarde metenDe meerwaarde van een mest of compost is heel divers van karakter en kan per bodem en gewas variëren. Het bepalen van de meerwaarde van een mest of compost is daarom niet eenvoudig. Wanneer bijvoorbeeld een bodem een ploegzool heeft, waardoor in de winter water op het land blijft staan, dan kan goede mest of compost dit probleem verhelpen door stimulering van de wormengroei. Wanneer de bodem die ploegzool niet heeft, treedt dit effect niet op. Ondanks dit soort verschillen is er ook een gemeenschappelijke noemer. Wanneer gedurende het groeiseizoen steeds energie beschikbaar is in de vorm van koolhydraten en cellulose, en die komt ook vrij, dan kunnen bodemleven en plant zich goed blijven ontwikkelen. Met dit als uitgangspunt is het mogelijk om een specifieke meerwaarde te bepalen. Dit kan door mest of compost te mengen met grond en vervolgens in een incubatievat de koolzuurproductie te meten. Komt daar een kortdurende, explosieve waarde uit, of een zeer geringe waarde, dan kan niet het hele seizoen energie aan het bodemleven worden geleverd.\nHet geleidelijk vrijkomen van voedingsstoffen is moeilijker te beoordelen. De in hoofdstuk 5.6 behandelde extractie met 0,01 M CaCl2 is één van de mogelijkheden om de levering van voedingsstoffen te meten. Grote hoeveelheden organische, makkelijk oplosbare stikstof geven een sterke stikstofvrijmaking in het voorjaar. Is die niet aanwezig dan kan een mest of compost weinig voedingsstoffen leveren. Deze test zegt natuurlijk niet direct iets over de andere voedingsstoffen.\nVoorbeelden van een aantal in 1999 onderzochte mestsoorten.\n\n5.4 Ziektewerendheid van grond bij gebruik van mest en compost## Inleiding\nIn de Verenigde Staten is al veel onderzoek gedaan naar de ziekteon-derdrukkende werking van compost. Deze werking is toevallig ontdekt in de jaren zeventig, bij het verwerken van afvalproducten uit de houtindustrie in potgrond. Het bleek toen commercieel en milieutechnisch interessant om de turf, die gebruikt wordt in potgrond, gedeeltelijk te vervangen door gecomposteerde boomschors.Vanwege de ziektewerendheid van dit product kon aanzienlijk bespaard worden op het gebruik van bestrijdingsmiddelen tegen met name bodemschimmels. Ook andere soorten compost (onder meer gecomposteerde stalmest) zijn sindsdien onderzocht op bruikbaarheid voor ziekteonderdrukking, met verschillende effecten op de ziektewerendheid.uitgevoerd onderzoek Het meeste onderzoek was en is gericht op het directe ziekteonderdrukkende effect in potgrond en grondmengels voor opkweek. In deze proeven bestaat minstens 10% van het totaalvolume uit compost en dat mengsel wordt vergeleken met een vrijwel steriel turf-potgrondmengsel of een ander medium. Een dergelijke opzet is niet helemaal te vergelijken met de praktijk van de grondgebonden teelten want daar wordt compost in een lagere dose¬ring toegepast, is de uitgangsituatie niet steriel en spelen ook langere termijn effecten een rol. Met name van de laatste is veel minder bekend en vaak worden de resultaten van experimenten in het laboratorium of op proefveldjes te gemakkelijk geëxtrapoleerd naar veldomstandigheden. Daarbij is het moeilijk het directe effect van de ziekteonderdrukking in het veld te scheiden van andere effecten van compost, zoals de voedingswaarde, de invloed op de bodemstructuur en andere eigenschappen die ook voor een gezondere plant kunnen zorgen.\nNederlands onderzoekOnderzoek onder specifiek Nederlandse omstandigheden heeft nog maar sporadisch plaatsgevonden. Door Plant Research International (Wageningen-UR) wordt onder meer gekeken naar de invloed van compost, mest en andere bodemtoevoegingen op onderdrukking van bodemziekten, zoals aaltjes of Rhizoctonia solani in de bloembollenteelt. Bij het LBO (Laboratorium voor Bloembollen Onderzoek, WUR) in Lisse wordt gekeken naar de invloed van composttoediening op Pythium. De leerstoelgroep Biologische Bedrijfssystemen van WUR is bezig met het ontwikkelen van een bio-toets voor ziektewerendheid.\ncompostextractenIn laboratoriumproeven is de werking aangetoond van compostaftreksels als ziektebestrijder. Mogelijk heeft dit een toekomst als alternatief biologisch bestrijdings/plantversterkingsmiddel. Deze toepassing wordt in dit hoofdstuk niet behandeld omdat er nog te weinig ervaring is met toepassing op praktijkbedrijven. 19\n______________________Onderzoeksobjecten\nHet onderzoek naar ziektewerendheid van compost richt zich vooral op de bodemziekteverwekkers, met als hoofdrolspelers Rhizoctonia solani, Pythium ultimum, Phythophtora cinnamo¬ni en Fusarium oxysporum.Bij de aanpak van problemen door compost blijkt Rhizoctonia de lastigste en meest onvoorspelbare ziekteverwekker te zijn. Incidenteel zijn ook effecten van compost gevonden op het wortelknobbelaaltje en het trichodorusaaltje.\nTot de onderzochte planten behoren voedingsgewassen als komkommer, tomaat, aardappel, sterrenkers, pompoen, rode biet, bloemkool, radijs en siergewassen als iris, cyclaam en poinsettia’s. Ook is gebruik gemaakt van de zandraket, een bekende onderzoeksplant.\nOorspronkelijk is vooral veel aandacht besteed aan schorscompost. Later zijn alle mogelijke andere soorten compost, en diverse materialen als verse mest en stro onderzocht op hun ziektewerende eigenschappen.\n\nMechanismen bij ziekteonderdrukking:\nEr zijn meerdere oorzaken mogelijk waarom een mest of compost ziektewerend is:• voedselconcurrentie. Het microbiële leven uit de compost gebruikt hetzelfde voedsel als de ziekteverwekkers, waardoor er voor de laatsten minder overblijft.• onderdrukken geur. De sporen van schadelijke schimmels worden minder snel geac¬tiveerd door uitscheidingen van de wortels. Aaltjes, die de geur van worteluitscheidingen ‘ruiken’, kunnen de wortel minder goed vinden omdat geurstoffen geabsorbeerd worden door de organische stof uit de compost. Een bekend voorbeeld is het Trichodorusaaltje.• parasitisme. Ziekteverwekkers worden geparasiteerd door compostorganismen.• antistoffen. Compostorganismen produceren stoffen die op ziekteverwekkers remmend werken.• weerstandsverhoging. De plant groeit door het gebruik van mest of compost evenwichtiger en krijgt meer weerstand tegen ziekten. Dit is een aan-uit mechanisme dat door een ‘trigger’, in dit geval een rijk bodemleven, geactiveerd wordt. De plant komt in een staat van verhoogde afweer, hetgeen kan worden aangetoond door enzymanalyses en door proeven waarbij verschillende wortels van dezelfde plant in verschillende omgevingen geplaatst worden. Mogelijk is dit mecha¬nisme gedeeltelijk ook verantwoordelijk voor de werking van compostaftreksels.• milieuverandering. Door verandering van de zuurgraad en de vochthuishouding na toediening van mest of compost worden de omstandigheden voor de ziekteverwekker minder gunstig..algemeen of specifiekBij ziekteonderdrukking kan er sprake zijn van algemene of specifieke ziektewerendheid. Algemene ziektewerendheid is gericht tegen een brede groep van ziekteverwekkers en wordt veroorzaakt door de totale microbiële bodemflora. Specifieke ziektewerendheid is gericht tegen een of enkele verwante ziekteverwekkers (een soort of groep van micro-organismen). Dit betekent dat verschillende composten en bodems, die dezelfde samenstelling hebben en dezelfde behandeling ondergaan hebben, toch ver¬schillende ziekteonderdrukking op een bepaalde ziekteverwekker te zien kunnen geven.\nOnderzoeksresultatenIn de VS komt Hoitink tot duidelijke resultaten bij de ziekteonderdrukkende wer¬king van compost uit de schors van grove dennen (zie figuur 5.4.2).\n\nIn afbeelding 5.4.2 zijn wortels van poinsettia’s in verschillende (geïnfecteerde) opkweekmengels te zien. De bovenste rij is opgekweekt in turfpotgrond zonder ziektewerende eigenschappen, de middelste rij in turfpotgrond met ziektewerende eigenschappen en voor de onderste rij is gecomposteerde schors gebruikt.\nveldonderzoekVeel onderzoek wordt gedaan onder laboratoriumomstandigheden. Maar ook bij veldonderzoek zijn er resultaten van composttoediening bekend. Hierbij gaat het meestal om grote compostgiften (bijvoorbeeld 60 of 120 ton/ha) op grond die vaak een laag gehalte aan organische stof heeft. Of het gaat om mulchen met een laagje compost op de bodem. In deze situaties wordt onderdrukking gemeld van bijvoorbeeld klavermoeheid in luzerne, Rhizoctonia in bonen, diverse ziektes in pompoenen en echte meeldauw in gerst. Het zal duidelijk zijn dat hoge compostgiften vanwege de mestwetgeving niet vaak toegepast kun¬nen worden.\nRhizoctoniaIn Nederland zijn laboratorium- en modelproeven gedaan over ziektewerendheid tegen Rhizoctonia door het PRI-WUR (G. Dijst) in samenwerking met het LBO-WUR. De effecten van verschillende organische grondbemesting en verrijkingsmethoden verschilden daarbij sterk. Dat gold bijvoorbeeld voor Rhizoctonia solani, een veel onderzochte ziekte die ook op biologische bedrijven problemen geeft, met name in aardappels. 57\nPythiumBij een onderzoek in kassen door het LBO bleek een verhoging van de ziektewerendheid tegen Pythium na toediening van 12 ton/ha gerijpte GFT-compost. Dezelfde hoeveelheid op het veld gaf juist een stimulering van de Pythium-aantasting. Er is nog geen verklaring voor dit tegengestelde effect. 58\nrijpheidIn de literatuur wordt vaak gesproken over een verband tussen de rijpheid en de ziektewerende werking van compost. Verse compost is minder geschikt als ziektewerend middel omdat na toediening aan de bodem de concurrentie wegvalt en bodemziekteverwekkers de overhand kunnen krijgen. Niet-rijpe compost werkt niet alleen als voedsel voor het bodemleven, maar ook voor de ziekteverwekkers. Dit geldt het sterkst voor Rhizoctonia. Verse compost stimuleert Rhizoctonia in komkommers in een groeimedium met GFT-compost.Tevens kan als gevolg van de hoge biologische activiteit van verse compost anaërobie in de bodem ontstaan waardoor wortels afsterven. Er zijn echter ook aanwijzingen dat anaërobie bijdraagt aan de ziektewerende werking.Klaarblijkelijk is er voor de ziektewerendheid van compost een optimale rijpheid. Te jonge compost kan ziektes veroorzaken doordat het de verwekkers voedt, te oude compost is niet effectief omdat het zijn biologische activiteit verliest. Althans zo lijkt onderzoek en theorie te suggereren. Dit kon niet worden bevestigd door een onderzoek van het Zwitserse FiBL (Forschungsinstitut für biologischen Landbau) naar de onderdrukkende werking van compost op Pythium in rode bieten. De rijpheid van de mestcompost leverde wel verschillen op, maar er was geen ‘optimale rijpheid’, zoals blijkt uit tabel 5.4.1.\n\ncaaskop testtekst 2018 rijpingsperiodeBij gebruik van compost in potgrond is niet alleen de absolute rijpheid, maar ook de rijpingsperiode na de temperatuurpiek van belang. Door die piek worden niet alleen ziektekiemen, maar ook de meeste andere micro-organismen gedood. De rijpingsperiode moet een paar weken duren, zodat de compost weer gekoloniseerd is met ziektewerend leven.\ntijdstip toedieningDat verse compost eerder ziektes zal veroorzaken dan onderdruk¬ken is met name aangetoond in groeimedia. De werking van compost op het land is onder andere afhankelijk van de tijd tussen toediening van compost en zaaien. Hoe langer deze periode hoe meer kans de compost heeft om zich ‘in te werken’. Dit is met name van belang om schade van snel koloniserende bodem ziekteverwekkers (zoals Rhizoctonia solani) te voorkomen. De tijd tussen toediening en zaai zal twee tot vijf maanden moeten bedragen om schade ten gevolge van Rhizoctonia solani te voorkomen, zo bleek uit onderzoek van G. Dijst in Wageningen.57\nantagonistenSommige bodemziekten hebben specifieke tegenwerkers (antagonisten) nodig. Van Rhizoctonia solani is bekend dat par¬tijen van dezelfde soort compost nogal kunnen verschillen in hun ziekteonderdrukkende werking. Sommige auteurs schrijven dit toe aan het toeval¬lig voorkomen van specifieke soorten bacteriën en schimmels. Voorbeelden zijn Bacillus subtillus, die in GFT een gifstof produceert en een Trichoderma variant in schorscompost die parasiteert op de sporen van Rhizoctonia.56\nAnderen weerspreken dit specifieke antagonisme tegen Rhizoctonia, onder verwijzing naar bodemziekten als Pythium en Rhizoctonia die goed beperkt kunnen worden door het stimuleren van het algemene antagonisme. Dat kan door met geschikte composten of bodemverrijkers de natuurlijke ziektewerendheid van gronden te verbeteren.57\nentenCompost kan in principe met antagonisten geënt worden. Een procédé hiervoor is gepatenteerd. De ervaringen ermee zijn wisselend. Geënt schorscompost dat rechtstreeks uit het warme deel van de composthoop komt blijkt bijvoorbeeld nog steeds niet onderdrukkend te werken op Rhizoctonia. Een verklaring is dat de geënte Trichoderma-antagonist zich bij voorkeur voedt met afstervende warmteminnende bacteriën en niet met de Rhizoctonia.\n\nBetekenis voor de praktijkkorte en lange termijn Bij de veldtoepassingen gaat het waarschijnlijk om dezelfde soort werkingen als bij potgrond: met name de concurrentie tussen bodemorganismen en verhoogde plantweerstand. Voor een direct effect zijn hoge concentraties compost nodig. Voor veldtoepassingen is het belangrijker om te kijken naar het lange termijneffect: het opbouwen van een gezonde bodem (een bodem met veel en verschillende bacteriën en schimmels) door vol¬doende organische stof.mulchen Bij regelmatige toediening van compost in de tuin¬bouw zou gewerkt kunnen worden met strookmulchen of een andere plaatselijke manier van toedienen om de ziektewerendheid van de plant op korte termijn te verhogen, zonder de mestwetgeving te overtreden.gewaskeuze Het zou voordelig kunnen zijn in de vruchtwisseling de compostgift te concentreren voor een (bodem) ziektegevoelig gewas. Hiervan is geen onderzoek bekend. Overigens spelen met de plaats van de toediening in de vruchtopvolging van de compost ook andere overwegingen een rol: wat is het korte- en lange termijn aanbod aan voedingsstoffen (met name stikstof), en wat is de behoefte van de plant?praktijkervaringen Ervaringen in de praktijk van de biologische landbouw laten zien dat de meeste bodemziekten voor¬komen of onderdrukt kunnen worden door een goede vruchtwisseling toe te passen en te werken aan voldoende organische stofgehalte. Daarmee wordt ook het bodemleven versterkt. Het gebruik van compost in hoge concentraties als snelwerkend preventief of zelfs genezend ziektewerend middel lijkt ons meer geschikt voor de gevoelige, laboratoriumachtige omstandigheden van de opkweekmedia.__________________________________________________\nRecept voor compost met ziekteonderdrukkende werking\nOmdat er al veel ervaring in opkweekmedia is opgedaan met schorscom¬post van grove den, hierbij een recept56.1. Schors van de grove den wordt versnipperd tot stukjes van minder dan 1,25 cm. Zorg ervoor dat het houtaandeel minder dan 20% is.2. Voeg een kleine hoeveelheid stikstof en water toe. Stikstof in de vorm van ammonia, om de compostering op gang te krijgen en de pH te verhogen. Bij toepassing in de biologische landbouw kan het ook zonder ammonia. Dan niet teveel gebruiken in het ui¬teindelijke potgrondmengsel omdat anders een tekort aan N ont¬staat. Het uitgangsmateriaal heeft een hoge C/N verhouding. Bijmengen met een organische meststof aan te raden.Van dit uitgangsmateriaal maakt water 65-70% van het gewicht uit. De pH is 5,0 tot 7,4.3. Zet het materiaal in hopen op. Het watergehalte moet in het begin meer dan 50% blijven. De hopen moeten zó klein gemaakt worden dat de temperatuur tijdens het composteren onder de 65°C blijft. Als de temperatuurpiek voorbij is moet het wateraandeel onder de 50% zakken en daar blijven. Dek de hoop eventueel af tegen de regen. Er moet echter zeker meer dan 30%, en liefst meer dan 40% water overblijven, om herkolonisatie door zowel schimmels als bacte¬riën mogelijk te maken.Na ongeveer 10 weken is de compost gereed voor gebruik.Het uiteindelijke mengsel voor potplanten bestaat voor 55% uit compost. Bij gebruik als kiem¬bed is dat 80%.\nVanwege het zoutgehalte en de structuur kan er van andere compostsoor¬ten minder in het potgrondmengsel gebruikt worden. Bijvoorbeeld gecomposteerde mest wordt tot hooguit 15 volumeprocent toege¬past. Voor een ziekteonderdrukkende werking is vanwege het ruimere microleven ook minder nodig: van gecomposteerde riool¬slib zijn ziekteonderdrukkende effecten op Pythium waargenomen bij een toepassing van 2,5 volumeprocent._________________________________________________\n5.5 Zware metalen en het gebruik van mest en compostIn de duurzame landbouw is het vraagstuk van de zware metalen een belangrijk aandachtspunt. Met mest en compost komen al snel meer zware metalen in de grond dan afgevoerd worden met gewassen en door uitspoeling. In dit hoofdstuk wordt ingegaan op de gehalten aan zware metalen in mest en compost en de betekenis hiervan voor de praktijk.\nBelangrijke metalen wat betreft ophoping in de grond zijn cadmium, lood, zink en koper. Een korte karakterisering wat betreft afkomst en effecten:\ncadmiumCadmium is afkomstig van de industrie en hoopt zich via krachtvoer en mest op. Fosfaatmeststoffen zijn een belang¬rijke bron. Het is het meest schadelijke zware metaal. Cadmium tast bij te hoge opname de nieren aan waardoor deze versneld verouderen. Cadmium is mogelijk kanker-verwekkend. Verder heeft het een negatieve invloed op het bodemleven onder meer op de stikstofbindende bacteriën.\nloodLood is afkomstig van het verkeer en de industrie, onder meer de voormalige verfindustrie. Een chronisch effect van lood is bloedarmoede. Verder tast lood het zenuwstelsel en de nieren aan. In de bodem wordt vooral het bacterieleven beïnvloed. Bij concen¬traties van 100 tot 200 mg/kg treden meetbare effecten op, het eerst bij lichtere en zuurdere gronden.\nzinkZink heeft dezelfde herkomst als cadmium, ze komen in de natuur ook vaak samen voor. In tegenstelling tot cadmium en lood is zink noodzakelijk voor de plant en de mens. De behoefte van volwassenen bedraagt 7-15 mg per dag. Acute of chronische vergiftiging met zink is alleen bij zeer hoge opnames bekend. In de bodem treden bij gehaltes van 50 mg/kg de eerste invloeden op bodembacteriën op. Vooral de stikstofhuishou¬ding wordt beïnvloed. Boven 1000 mg/kg treden deze effecten vrijwel altijd duidelijk op.\nkoperKoper is vooral afkomstig van varkensmest. Het is in kleine hoeveelheden nodig voor de plant.\ngehalten in de grondEen overzicht van de gehalten in de Nederlandse gronden is in tabel 5.5.1 weergegeven. Deze waarden komen in grote lijnen overeen met eerdere waarden .\n\nStreefwaarden grondDoor deze waarden te vergelijken met de waarde die niet overschreden mag worden om de gehalten in de voedingsgewassen niet te hoog te laten worden wordt de stand van zaken duidelijk. Deze streefwaarden zijn weergegeven in tabel 5.5.2. Bij alle vier weergegeven metalen is op sommige bodemsoorten de streefwaarde al overschreden en bij de andere is het verschil tussen huidige gemiddelde waarde en de streefwaarde niet groot.\n\nbodemlevenEen andere beoordelingsmogelijkheid van gehalten aan zware metalen is de vraag of het bodemleven negatief wordt beïnvloed door de zware metalen. De waarde waarbij 5% van de bodemdiersoorten onbeschermd is kan als maat gebruikt worden. In tabel 5.5.3 is een overzicht van de verschillende waarden gegeven. Het blijkt dat in veel gronden het bodemleven nu al schade van zware metalen ondervindt.\n\nOm de toekomstige ontwikkeling van de gehalten aan zware metalen in te schatten kan de situatie in de huidige landbouw als uitgangspunt worden aangenomen. Als voorbeeld een tuinbouwbedrijf (tabel 5.5.4).\n\nUit tabel 5.5.4 blijkt dat de aanvoer op een tuinbouwbedrijf steeds groter is dan de afvoer, uitgaande van de situatie dat de gewassen relatief lage gehalten aan zware metalen hebben. Het is mogelijk te berekenen na hoeveel jaar op zo’n bedrijf de maximaal toegestane waarde, de streefwaarde bereikt wordt. In tabel 5.5.5 is dit gedaan voor een holocene zandgrond (de schoonste bodemsoort wat betreft zware metalen) en op een rivierkleigrond (de minst schone minerale grond).\n\nSteeds duurt het vele jaren voordat de streefwaarde bereikt is. Van een duurzame situatie is geen sprake.\nIn tabel 5.5.6 staan de gehalten aan zware metalen van een aantal mest- en compostsoorten aangegeven.\n\nOm de meststoffen ten opzichte van elkaar beter te kunnen vergelijken is ook het gehalte per kg fosfaat berekend (zie tabel 5.5.7). De waarden stammen uit de gangbare landbouw en de toevoeging van zink bij kippenvoer en koper bij varkensvoer komt duidelijk naar voren in de hoge gehalten van deze metalen in vergelijking met het fosfaatgehalte.\n\n\n5.6 Analysemethoden mest en compost## Inleiding\nDe meest gebruikte analyses van mest en compost zijn het droge stofgehalte, het organische stofgehalte, totaalgehalten aan voedingsstoffen en een aantal aanvullende chemische bepalingen waaronder gehalten aan zware metalen. Er zijn meer analyses mogelijk, gericht op de landbouwkundige beoordeling van gunstige eigenschappen, of op negatieve eigenschappen zoals ziekteverwekkers en onkruiden. Veel van die analyses hebben weinig zeggingskracht. In het volgende worden een aantal analysemethoden belicht, die aanvullend bij mest en compost te gebruiken zijn.\nkoolzuurproductieMet incubatieproeven kan de koolzuurproductie van een mest of compost bepaald worden (zie ook 5.2). Op het Louis Bolk Instituut wordt onder meer de volgende incubatiemethode toegepast. Van gedroogde en gemalen mest of compost wordt 1 gram gemengd met grond en onder een waternevel onder voortdurend schudden bevochtigd tot de eerste kluitvorming optreedt. Dit monster wordt op een schaaltje in een afgesloten vat geplaatst. Onderin het vat bevindt zich 0,1 N KOH. Na een week bij 20oC wordt na toevoeging van fenolftaleïne de kaliloog teruggetitreerd met 0,2 N zoutzuur. De hoeveelheid zoutzuur is een maat voor de koolzuurproductie van het monster na vergelijking met een blanco. Met een simulatiemodel kan uit deze koolzuurproductie ook het stikstofleverend vermogen ingeschat worden (zie 7.2). Meting gedurende langere tijd is dan wenselijk. Hierbij moet wekelijks de kaliloog ververst en getitreerd worden.\n\nstikstofleveringIn de bovengenoemde geïncubeerde grond kan in principe ook de productie van nitraat en ammonium gemeten worden. Door denitrificatie wordt de productie vaak wel te laag ingeschat.Een snelle indicatie van de stikstoflevering is de extractie met 0,01 M CaCl2. Vijf gram gedroogde, gemalen en gezeefde (2 mm) mest of compost wordt gedurende twee uur geschud in 0,01M CaCl2 bij 20oC. In dit extract wordt nitraat, ammonium en totaal stikstof bepaald. Door de hoeveelheid totaal stikstof te verminderen met de minerale stikstof wordt de hoeveelheid organische stikstof verkregen. Deze hoeveelheid is een globale maat voor het stikstofleverend vermogen van de mest of compost (zie 5.1).\nchroma’sDoor een natronloogextract in met zilvernitraat geprepareerd chromatografiepapier te laten opstijgen ontstaat een kleuren- en vormenpatroon dat per mest of compost sterk verschillend kan zijn. De methode is ontwikkeld door Pfeiffer en wordt al langere tijd voor mest en compost gebruikt.Verse mest of verse plantenresten geven eenvoudige beelden. Tijdens het composteren wordt het beeld steeds vormenrijker. Op deze wijze kan de rijpingsgraad worden beoordeeld. Ook rijpe composten kunnen onderling worden vergeleken. Wat de beoordeling betreft is er een gemis aan systematisch opgezet fundamenteel onderzoek. Wel is het zo dat laboratoria door jarenlang vele beelden te bekijken en te vergelijken met andere informatie die over een organische mest bekend is, veel ervaring hebben opgebouwd. Een beeld dat bestaat uit meerdere goed ontwikkelde zones (zoals in figuur 5.6.1) zou wijzen op een in biologisch en chemisch opzicht goede compost. Laboratoria die de test toepassen zijn Agrecol, Aqua Maiandros, IRT (zie hoofdstuk 9).\nMethode: 5 gram gedroogde, gemalen en gezeefde (2mm) mest of compost wordt aan 50 ml 1% NaOH toegevoegd. Na 1 uur schudden op schudmachine volgt centrifugeren of affiltreren over een hard filter.In chromatografiepapier (Whatmann nr 1) wordt een gat van 4 mm diameter geponst. Hierin wordt een rolletje filtreerpapier gestoken en via dit papier stijgt 0,5% zilvernitraat op. Deze oplossing breidt zich cirkelvormig uit in het chromatografiepapier, tot een diameter van 8 cm. Laten drogen en vervolgens met een nieuw rolletje filtreerpapier het mest- of compostextract laten opstijgen en uitlopen tot een diameter van 12 cm. Dit laatste moet bij 100% luchtvochtigheid gebeuren. Drogen en enkele dagen laten ontwikkelen bij getemperd daglicht. Meer informatie vindt u in Voitl en Guggenberger.\n\nstabiliteitOf een compost of mest nog tot actieve processen in staat is of uitgerijpt is kan beoordeeld worden met Duitse ‘Rottegradmethode’.Het verse monster wordt gezeefd op 1 cm. Het vochtgehalte moet zodanig zijn dat bij intensief knijpen net geen vocht vrijkomt. Dit monster wordt gedurende 16 uur bij kamertemperatuur weggezet in een vat van 2 liter onder afdekking met aluminiumfolie. Het monster wordt vervolgens in een Dewar-proefvat gebracht. Op eenderde afstand van de bodem wordt een temperatuurvoeler aangebracht. De starttemperatuur is 20oC. Na 1 uur wordt de temperatuur voor het eerst afgelezen. Het temperatuurmaximum wordt in het algemeen na 2 tot 5 dagen bereikt. De stabiliteit wordt in de volgende klassen uitgedrukt:\nOnkruidkiemen\n\nOnderzoek naar onkruidkiemen is niet eenvoudig. Er is een verschil tussen landbouwgewassen en onkruiden wat betreft kieming. Lanbouwgewassen kiemen onder gunstige omstandigheden. Onkruiden doen dit onder gunstige omstandigheden voor een deel, anders zouden ze geen onkruid kunnen zijn. Een kiemproef geeft evenwel wel een indicatie. De test wordt als volgt uitgevoerd. Veenmosveen (Type 3: &gt;15 vol% bij 10 cm zuigkracht, zeeffractie 3-7 mm) wordt gemengd met mest of compost: 75% vol% veenmosveen en 25% vol% mest of compost. Bij 20oC wordt het aantal gekiemde onkruiden bepaald."
  },
  {
    "objectID": "goedbodembeheer/mest-en-compost.html#toepassing-van-mest-en-compost",
    "href": "goedbodembeheer/mest-en-compost.html#toepassing-van-mest-en-compost",
    "title": "Mest en compost",
    "section": "6 Toepassing van mest en compost",
    "text": "6 Toepassing van mest en compost\n\n6.1 Akkerbouw en grove groenteteelt\nIn akkerbouwrotaties komen gewassen voor die een geringe bijdrage leveren aan de bodemvruchtbaarheid, zoals peen, witlof, conservenerwten en bonen, en gewassen die een duidelijk positieve bijdrage leveren, zoals granen en veel vlinderbloemigen. Tevens is in de vruchtwisseling veel ruimte voor de teelt van groenbemesters. In de akkerbouw kan daarom stikstof voor een aanzienlijk deel uit andere bronnen dan mest geleverd worden. In sommige akkerbouwrotaties wordt de benodigde stikstof volledig gedekt door klavergroenbemesters die stikstof uit de lucht kunnen binden.\nOm bodemleven en bodemstructuur te stimuleren is de aanvoer van stalmest of compost vaak nodig. Daarnaast is, in aanvulling op de te verwachten stikstof uit de mineralisatie, gericht bijmesten nodig. Op lichtere klei en zand gronden kan dat door middel van voorjaarsbemesting. Op zwaardere kleigronden is naast de herfstbemesting in een groenbemester met vaste mest en compost de mogelijkheid om in het voorjaar bij te sturen met meststoffen waarin deVinasse stikstof makkelijk vrijkomt zoals drijfmest, kippenmest en Vinassekali.(zie hoofdstuk 7.1).\nWanneer alleen organische mest wordt gebruikt dan is zowel de fosfaat- als kalivoorziening op de meeste bedrijven ruimschoots verzorgd. Kali kan voor bepaalde kaligevoelige teelten gewasgericht gegeven worden in de vorm van Vinassekali of patentkali. Fosfaattekorten kunnen door gebruik van kippenmest opgeheven worden.\nDe rol van mest en compost in de vruchtopvolging\nvruchtopvolging\nIn de akker- en tuinbouw is vruchtopvolging noodzakelijk om de bodem gezond en de gewassen productief te houden. Vaak is de markt een bepalende factor in het vormen van het bouwplan. Dit kan zó ver gaan dat de bodemvruchtbaarheid en daarmee de productiviteit vermindert.\nDe ideale vruchtwisseling met de ideale mest of compostkeuze is situationeel bepaald. Ieder bedrijf heeft zijn eigen mogelijkheden of potenties. Omvang, grondsoort, waterhuishouding en vakmanschap zijn steeds weer anders. Toch is het mogelijk om de landbouwkundige basisvoorwaarden in ieder bedrijf goed te verzorgen. Daarvoor moeten de verschillende onderdelen in een goede verhouding tot elkaar staan. In dit hoofdstuk worden bodem, gewas en mest/compost in hun onderlinge wisselwerking besproken. Vervolgens laten een aantal voorbeelden zien hoe dat in de praktijk uitwerkt.\nIn de vruchtopvolging is het belangrijk om rekening te houden met de snelheid van afbraak van de gewasresten en meststoffen. Er is eengoede verhouding nodig tussen de opbouw van organische stofgehalte op lange termijn en een bodemleven met jong en makkelijk verteerbare organische stof. Bepalend hierin zijn grondsoort, gewas en mest/compostkeuze.\nStikstof en koolstof\nZo goed als de aanwezigheid en verhouding tussen koolstof en stikstof belangrijk zijn voor het verloop van het composteringsproces, zo zijn deze elementen in de processen in de bouwvoor ook van belang. De kwaliteit van koolstof en stikstof hangt af van de situatie waarin ze voorkomen. We lichten dat nu toe.\nKoolstof in groenbemesters is voor een groot deel makkelijk verteerbaar en is daardoor een directe voedingsbron voor wormen en bacteriën. Koolstof in stabiele compost of aanwezig in maïsstengels en tarwestoppels, is voor een groot deel niet makkelijk verteerbaar. In deze vorm zal koolstof, naast de directe structuurverbetering, meer het schimmelleven in de bodem voeden.\nStikstof is onder te verdelen in makkelijk beschikbare of snel mineraliseerbare stikstof, zoals in drijfmest en kippenmest, en stikstof die organisch gebonden is en geleidelijker vrij komt, zoals in compost.\nOrganische stof"
  },
  {
    "objectID": "goedbodembeheer/mest-en-compost.html#de-hoeveelheid-en-de-aard-van-de-organische-stof-in-de-bouwvoor-bepalen-sterk-hoe-de-bodem-bewerkbaar-is-of-hij-vocht-vasthoudt-en-doorwortelbaar-is.-tevens-bepalen-de-hoeveelheid-en-de-aard-van-de-organische-stof-de-activiteit-van-het-bodemleven-die-op-haar-beurt-weer-het-vrijkomen-van-voedingsstoffen-voor-de-gewassen-beïnvloedt.",
    "href": "goedbodembeheer/mest-en-compost.html#de-hoeveelheid-en-de-aard-van-de-organische-stof-in-de-bouwvoor-bepalen-sterk-hoe-de-bodem-bewerkbaar-is-of-hij-vocht-vasthoudt-en-doorwortelbaar-is.-tevens-bepalen-de-hoeveelheid-en-de-aard-van-de-organische-stof-de-activiteit-van-het-bodemleven-die-op-haar-beurt-weer-het-vrijkomen-van-voedingsstoffen-voor-de-gewassen-beïnvloedt.",
    "title": "Mest en compost",
    "section": "De hoeveelheid en de aard van de organische stof in de bouwvoor bepalen sterk hoe de bodem bewerkbaar is, of hij vocht vasthoudt en doorwortelbaar is. Tevens bepalen de hoeveelheid en de aard van de organische stof de activiteit van het bodemleven die op haar beurt weer het vrijkomen van voedingsstoffen voor de gewassen beïnvloedt.",
    "text": "De hoeveelheid en de aard van de organische stof in de bouwvoor bepalen sterk hoe de bodem bewerkbaar is, of hij vocht vasthoudt en doorwortelbaar is. Tevens bepalen de hoeveelheid en de aard van de organische stof de activiteit van het bodemleven die op haar beurt weer het vrijkomen van voedingsstoffen voor de gewassen beïnvloedt.\nNaast het verhogen van het gehalte effectieve organische stof moet er ook voldoende aanvoer van gemakkelijk verteerbare organische stof zijn. Dit is mogelijk door te kiezen voor groenbemesters en mest/compostsoorten met een relatief lage verhouding tussen koolstof en stikstof.In een kader—————————————————————————————————————————\neffectieve organische stof\nDit zijn resten van de organische stof van planten en meststoffen die na een jaar in de bodem nog aanwezig zijn.\nverse organische stof\nMakkelijk verteerbare organische stof is afkomstig van groenbemesters, gewasresten en organische meststoffen. Deze verse organische stof wordt in korte tijd door het bodemleven verteerd.\nde bodem\nIn Nederland zijn verschillende grondsoorten. De vruchtbaarheid, waterhuishouding en bewerkbaarheid hebben invloed op de keuze van gewassen en bemesting. In het volgende worden kort enkele bodemtypen en hun bemesting beschreven. Voor meer over de relatie bodem en bemesting in hoofdstuk 2.\npodzol\nEen oudere zandgrond (podzol) met een pH van 5 en 4% organische stof, waarvan jaarlijks maar weinig wordt afgebroken, vraagt om jong organisch materiaal in de vorm van gewasresten, groenbemesters en niet geheel verteerde stalmest.\njonge zeeklei\nEen jonge zeekleigrond, 20% afslibbaar, waarin de organische stof snel wordt verteerd, met een pH van 7,2 en een organische stof gehalte van 1,8%, is gebaat bij meer stabiele, koolstofrijke gewasresten en goed verteerde mest- en compostsoorten.\nzware kleigronden\nEen kleigrond, met meer dan 35% afslibbare delen en een organische stof van 2,2%, is gebaat bij een bouwplan met voldoende graan en vaste stalmest of compost die gericht is op de opbouw van organische stof. Daarnaast kan bij stikstofminnende gewassen (zoals kool) een gewasgerichte bemesting in het voorjaar stikstof leveren.\nbodemstructuurEen goede bodemstructuur is onder meer nodig voor de omzettingsprocessen in de bouwvoor. Bepalend voor een goede bodemstructuur is het tijdig bewerken van de bodem onder gunstige omstandigheden. Lichte gronden kunnen in het voorjaar bewerkt worden. De zwaardere gronden zijn alleen in de nazomer droog genoeg om zonder structuurbederf bewerkt te worden. Groenbemesters, gewasresten en, vooral, intensieve beworteling hebben een positieve invloed op de bodemstructuur.gewas Bij het samenstellen van een vruchtopvolging is het van belang rekening te houden met de invloed van de gewassen en de mest- en compostsoorten op de bodemstructuur. Hierbij is het oogsttijdstip bepalend. Vroeg te oogsten gewassen, zoals erwten en granen, geven de gelegenheid om onder droge omstandigheden te oogsten, de grond te bewerken, te bemesten en een groenbemester in te zaaien. Laat te oogsten gewassen, zoals wortel en knolselderij, worden meestal onder natte omstandigheden geoogst. Er is geen gelegenheid om te bemesten, de grond te bewerken en het is te laat voor de inzaai van een groenbemester. Wanneer toch met organische mest in het late najaar wordt bemest, is de kans groot dat er voedingsstoffen uitspoelen. Ook kunnen er gemakkelijk onder natte omstandigheden anaërobe plekken in de grond ontstaan. Op deze manier bemesten draagt in geringe mate bij aan de bodemvormende processen en aan het vrijkomen van voedingsstoffen voor de gewassen. Op klei en zavelgronden is een afwisseling tussen een hakvrucht (peen en bieten) en een maaivrucht (granen, erwten, bonen) noodzakelijk om de structuur voldoende herstellen. Zie tabel 6.1.1.\nNaast de opbouw van organische stof en een goed bodembeheer is de invloed van het gewas en groenbemesters in de vruchtopvolging groot. Zij spelen een belangrijke rol in de belasting en het herstel van de bodem.\n\n\n6.2 Groenteteelt\nBij de toediening van mest en compost in de groenteteelt worden net als in de akkerbouw meerdere doelen nagestreefd. De accenten liggen echter verschillend. \ntoediening van voedingsstoffenDaar de teeltplannen in tuinbouwbedrijven weinig ruimte laten voor de teelt van groenbemesters en de gewasresten van de groentegewassen weinig bijdragen in de organische stofvoorziening van de bodem is er weinig stikstof te verwachten uit de mineralisatie in de bodem. Hoe intensiever de groenteteelt, hoe meer stikstof in de regel uit mest afkomstig zal moeten zijn. De bedrijfsvoering met vaak stikstofminnende gewassen heeft vaak een bemestingstrategie dat volledig gewasgericht is. Naast deze gewasgerichte benadering is het belangrijk om de bodem goed te verzorgen. Dit is mogelijk door de teeltplannen zo aan te passen dat er ruimte ontstaat voor de teelt van groenbemesters. Tevens is het van belang om op lichtere gronden de bodem bedekt te houden met een groeiend gewas of groenbemester. Deze gewassen kunnen dan de overgebleven voedingsstoffen vangen en weer in de interne kringloop van het bedrijf brengen. Door inzet van bodemverbeterende compostsoorten naast de gewasgerichte bemesting komt de bemesting meer in evenwicht.Bij hoge dosering van organische meststoffen is doorgaans de fosfaat en kalivoorziening goed verzorgd. Kali kan voor bepaalde kali-gevoelige teelten gewasgericht gegeven worden in de vorm van Vinassekali of patentkali.  Fosfaattekorten kunnen door gebruik van kippenmest opgeheven worden. \n6.3 Veehouderij\n De bemesting in de veehouderij is een heel ander vraagstuk dan in de akkerbouw, groente,- bollen- en boomteelt. De afvoer van mineralen is in de veehouderij veel lager. Ter compensatie is daarom veel minder aanvoer nodig. De toevoer van organische stof door grasresten en wortels is voldoende om het gehalte aan organische stof te handhaven. Daarvoor is dus geen organische mest nodig. In graslanden onder biologische omstandigheden is klaver aanwezig die voor stikstofbinding zorgt. Bij de bemesting moet hiermee zeker rekening worden gehouden.\nstructuur en bodemleven\n Punten van overeenkomst met de open teelten zijn er ook. Voor grasland speelt de bodemstructuur net zo goed een belangrijke rol. Het is hier niet mogelijk met bijvoorbeeld ploegen de bouwvoor ‘op te schudden’. Om de bodemstructuur te sparen moet onder natte omstandigheden zo min mogelijk bereden of beweid worden. Daarnaast speelt, net als in de akkerbouw, het bodemleven een grote rol. Daar heeft de mestkeuze weer invloed op.gras en grasklaver\nBij ‘grasland’ moet onderscheid gemaakt worden tussen puur grasland zonder klaver onder gangbare landbouwomstandigheden, en grasklaver onder biologische omstandigheden.Het vervolg heeft betrekking op bemesting van grasklaver onder biologische omstandigheden. Er zal consequent gesproken worden over ‘grasklaver’.\ndoel van bemesting\nEr zijn verschillende redenen om grasklaver te bemesten: om de bodem vruchtbaar te maken en te verlevendigen, om afgevoerde mineralen weer terug te brengen en om onvermijdelijke verliezen (uitspoeling) te compenseren. Om de uitwerking van organische mest op grasklaver te begrijpen moet er onderscheid gemaakt worden tussen de verschillende componenten in de mest. De minerale, direct beschikbare stikstof in mest (Nmin) aan de ene kant stimuleert vooral de groei van gras en kan daardoor die van klaver onderdrukken. Aan de andere kant zijn calcium (Ca), fosfaat (P2O5) en kali (K2O) van belang om de groei van klaver te stimuleren. Deze moeten in voldoende mate aanwezig zijn.\nbemesting en klaver De bemesting van grasklaver moet enerzijds gericht zijn op productie, anderzijds op beheer van grasklaver. Hoe zwaarder en regelmatiger bemest, hoe hoger de productie kan worden. De stikstofbenutting neemt echter af, evenals het klaveraandeel in de sneden en de stikstofbinding door de klaver.\ndrijfmest – vaste mest Drijfmest heeft een snelle maar kortdurende stikstofwerking. Dat betekent dat de eerstkomende snede, zowel bij toepassing in het voorjaar als in de zomer, direct voeding geeft. Gras profiteert daar in de regel iets meer van dan klaver. Meerdere keren per seizoen drijfmest uitrijden kan de klaverstand achteruit doen lopen. Vaste mest heeft geen snelle maar wel een langdurige stikstofwerking. Bij uitrijden in het vroege voorjaar is de werking in de eerste snede gering, maar in de navolgende sneden aanzienlijk. Bij een eenmalige toediening in het voorjaar van 20-30 ton/ha kan de totale droge stofopbrengst in een jaar bij vaste mest hoger zijn dan bij drijfmest. Zie tabel 6.3.1. Vaste mest heeft een gunstiger effect op het bodemleven dan drijfmest. Dit uit zich onder meer in het aantal regenwormen. Vaste mest verhoogt ook het organische stofgehalte in de bovenste 5 centimeter van de zode.\nTabel 6.3.1. Opbrengst grasklaver eerste snede en jaartotaal bij gebruik van vaste mest en drijfmest                                                               drijfmest        vaste mest\nopbrengst 1e snede (ton DS/ha)       3,84                3,14opbrengst jaartotaal (ton DS/ha)      10,27              10,71\nmineralen Klavers hebben, naast een voldoende structuur en voldoende ontwatering van de bodem, ook voldoende fosfaat, kalium, calcium, magnesium en sporenelementen nodig.\nBij maaien is er een grote afvoer van fosfaat, kalium, calcium en magnesium. Op schrale grond dient dit snel aangevuld te worden, op goede en rijke grond in ieder geval op termijn om te voorkomen dat de groei van klaver in het gedrang komt. Zie tabel 6.3.2. Bij achterwege blijven van stikstofbemesting wordt duidelijk wat het belang voor klaver is van een voldoende voorziening met fosfaat, kali en andere mineralen.\nTabel 6.3.2. Effect van P- en K-bemesting op klaveropbrengst. Bron: Louis Bolk Instituut\nbemestingstrap:                                  1        2       3P-bemesting (kg/ha)                            24     35     47K-bemesting (kg/ha)                            130   195   260opbrengst totaal (ton DS/ha)              9,4    9,8    10,6opbrengst witte klaver (ton DS/ha)    4,5    4,7     5,4\nRekening houdend met bovenstaande komen we tot de volgende toepassingsmogelijkheden van enkele mest- en compostsoorten in de veehouderij.\ndiverse compostsoorten De veehouderij heeft vanuit de stikstof bezien geen belang bij compostsoorten die zeer weinig stikstof leveren. De bijdrage aan de organische stof in de zode is nauwelijks van belang gezien de grote hoeveelheden wortelresten en bladresten die aanwezig zijn. Tenslotte wordt ook het bodemleven door deze compostsoorten weinig gestimuleerd of beïnvloed tenzij het in zeer grote hoeveelheden wordt toegepast. Er zijn dus nauwelijks toepassingsmogelijkheden. Wel kan de aanvoer van mineralen (fosfaat, kali, magnesium, calcium) door compost ten dele gedekt worden. Dat wordt interessant als een deel van de zelf geproduceerde mest verkocht zou worden ten behoeve van de akkerbouw. In dit geval is het zelfs een gunstige eigenschap dat deze compostsoorten over het algemeen een geringe stikstofwerking hebben. Voor de akkerbouw is een zekere stikstofwerking noodzakelijk, voor de veehouderij niet.\nvaste mest In het vroege voorjaar toegepast zal de bijdrage aan de eerste snede gering zijn. Het aandeel minerale stikstof is laag, en de vertering moet nog op gang komen. Dit wordt goedgemaakt door de latere sneden.Vóór de tweede of derde snede toegepast kan de werking iets sneller optreden, maar ook nu blijft gelden dat het vooral een lange termijn effect heeft.Toepassing in het najaar valt af te raden, gezien het risico van een verminderde benutting door uitspoeling of doordat gewasgroei en stikstofopname door daglengte en lagere temperatuur reeds geremd zijn. Composteren van vaste mest zal het aandeel minerale stikstof nog iets terugbrengen en het relatieve aandeel van organische gebonden stikstof doen toenemen. Dit versterkt het lange termijn effect. Voordeel kan zijn dat de verspreiding van de mest egaler kan verlopen (de mest is ‘kort’ geworden).Ervan uit gaande dat de productie van het grasklaver voor een substantieel deel uit klavergroei gehaald moet worden dient spaarzaam met organische mest omgegaan te worden: voldoende voor een gedeeltelijke compensatie van afgevoerde mineralen en voldoende om het bodemleven wat te verteren te geven. Dat laatste is bij beweiding al automatisch ingevuld is. Verder compensatie van afgevoerde mineralen (K, P, Ca, Mg), om de grond optimaal te houden voor klavergroei, zou uit andere mestsoorten kunnen plaatsvinden. Op gronden met een kleine kalivoorraad (meestal de lichtere gronden) is een regelmatige aanvoer van met name kali bevorderlijk voor de klaverontwikkeling.\ndrijfmest Vóór de eerste snede toegepast (20-30 m3) mag gerekend worden op een kleine vervroeging van de eerste snede en op een iets zwaardere snede, vooral doordat er meer gras in zal zitten. In de latere sneden is nauwelijks meer een werking vast te stellen van een eenmalige voorjaarsgift. Vanuit de stikstofdynamiek bezien is een eenmalige gift in het voorjaar ook voldoende: alle stikstof die later in het seizoen makkelijk opneembaar aangeboden wordt geeft wel meer gras maar minder klaver. Eigenlijk is in de loop van het seizoen dus mest nodig zonder stikstof en met flink wat kali en andere mineralen (bij uitsluitend maaien) of redelijk wat kali (bij beweiding). Drijfmest voldoet hier nog minder aan dan vaste mest.\n 6.4 Kasteelt\nIn de kasteelt in grond is er geen invloed van regen en wordt er niet met zware machines onder natte omstandigheden gereden. Om deze redenen is het relatief gemakkelijk om een goede bodemstructuur te bereiken. Verder is typisch dat de gewassen weinig organisch materiaal leveren die het organische stofgehalte kunnen onderhouden. Tenslotte is de temperatuur van de bodem hoger dan in de volle grond. Is de temperatuur buiten gemiddeld 10ºC, in de kas is die vaak 20ºC. De bodemprocessen, waaronder de afbraak van organische stof, gaan dan twee keer zo snel. De hoge temperatuur en de afwezigheid van koolstofrijke gewasresten hebben tot gevolg dat er gestabiliseerd humusopbouwend materiaal gebruikt moet worden. Dit kan gecomposteerde stalmest zijn maar ook bijvoorbeeld groencompost. Uitsluitend groencompost is minder wenselijk wanneer stikstofbehoeftige gewassen geteeld worden, hetgeen nogal eens het geval is. Een mengsel van plantaardige en stikstofrijke dierlijke uitgangsmaterialen is ook een mogelijkheid om de stikstofvoorziening voor een deel via de compost te verzorgen. Met perspotten wordt vaak veel organische stof aangevoerd. Een combinatie van perspotten (met zijn tamelijk inerte organische stof) met NPK meststoffen (organisch of mineraal) geeft geen goede verzorging van bodemleven en bodemprocessen. \nIn de biologische teelt is de bemesting extra complex omdat geen kunstmest gebruikt wordt. Bij dierlijke mest mag maximaal 170 kg N/ha gegeven worden en niet meer dan 200 kg P/ha organische meststoffen. Wanneer dan toch een gewas geteeld wordt dat bijvoorbeeld 700 kg N/ha, dus veel meer dan 170 kg N/ha, opneemt, dan moet per situatie de goede bemesting gekozen worden. Voor de hand liggende hulpmiddelen zijn dan: gecomposteerde stalmest, compost van plantaardige oorsprong en stikstofrijke hulpmeststoffen, zoals bloedmeel. Stalmest zal meer het bodemleven stimuleren, compost meer de humusopbouw. Op kalkloze zandgronden kan het accent meer bij stalmest gelegd worden en bij humusarme, kalkrijke zavel- of kleigronden bij plantaardige compost. \nBelangrijke aandachtspunten bij de keuze van mest of compost zijn de beoordeling van de bodemstructuur en de beworteling, het inschatten van het bodemleven (bijvoorbeeld aan de hand van regenwormen) en vooral het volgen van de gewasgroei. Veel problemen zijn het gevolg van wortels die het grondwater bereiken en daar water uit opnemen dat te weinig mineralen bevat. Dit leidt tot een te weelderige groei, gevoeligheid voor ziekten en problemen met de productkwaliteit. Dat de beworteling zich tot ongeveer 40 centimeter diepte intensief kan ontwikkelen is vooral in de kas belangrijk. De vochtvoorziening en de mineralenopname kunnen dan op een evenwichtige wijze plaatsvinden. Wat betreft de stikstofvoorziening is het wenselijk regelmatig de minerale stikstof te meten en op grond daarvan bij te mesten. Dit heeft evenwel zijn beperkingen. De vrijmaking van stikstof uit de organische bestanddelen is immers een ingewikkeld proces. Het kan heel goed zijn dat vrijmaking van stikstof en opname door het gewas parallel lopen. Een laag gehalte wil dan niet zeggen dat er een tekort is. Toepassing van simulatiemodellen, zoals NDICEA, zal in de toekomst in toenemende mate van belang zijn om de stikstofbemesting in goede banen te leiden.\n 6.5 BollenteeltBollenteelt kan als hoofdteelt plaatsvinden op zandgronden, in akkerbouwrotatie en op zwaardere gronden op gescheurd gras. Wat betreft teelt in akkerbouwrotatie wordt verwezen naar hoofdstuk 6.1. Bij teelt op gescheurd gras speelt gebruik van vaste mest of compost geen rol van betekenis. In het volgende wordt ingegaan op de teelt op zandgronden met bollen als belangrijkste onderdeel van het bedrijf. In de gangbare teelt zijn beperking van het gebruik van bestrijdingsmiddelen en beperking van de uitspoeling van stikstof en fosfaat belangrijke punten. In de biologische teelt komt daar de problematiek van de stikstofbemesting bij. Aanvullende stikstofrijke meststoffen zijn in de biologische teelt beperkt bruikbaar en de aanwezigheid van een strodek geeft weer extra beperkingen bij het gebruik van hulpmeststoffen. Van belang voor een gezond gewas zijn een evenwichtig bodemleven, een voldoende hoog organische stofgehalte (hoger dan 1,3%) en een goede bodemstructuur. Voor de bodemstructuur is het van belang te weten dat:• de bodem zoveel mogelijk bedekt is• groenbemesters gebruikt worden die met hun wortels de structuur intact houden (de bovengrondse delen doen dit minder goed)• groenbemesters gebruikt worden die veel organisch materiaal achterlaten• meststoffen gebruikt worden die het bodemleven voeden• het organische stofgehalte voldoende hoog is \nHet gebruik van stro als bodembedekker is voor verzorging van de groenbemesters bodemstructuur een goede zaak. Wat betreft groenbemesters moet gezocht worden naar intensief wortelende soorten. Rogge is in dit verband gunstiger dan Phacelia of bladrammenas. Wat betreft de meststoffen is de meest ideale meststof die voldoende stikstof levert, het bodemleven voedt en de organische stofopbouw verzorgt. Een mogelijkheid is versere potstalmest met een optimale voorbehandeling. Deze mest moet kort zijn om homogeen door de grond gewerkt te kunnen worden. Menging van de mest vóór het uitrijden met een omzetmachine is een mogelijkheid. \nWat betreft GFT is een duidelijk gunstige invloed op voeding, bodemstructuur en bodemleven niet te verwachten. Organische stofopbouw is de belangrijkste eigenschap van GFT. Bij het compostsren van bollenafval is het van belang om stikstofrijker materiaal toe te voegen, dat een voldoende hoge temperatuur geeft om ziektekiemen en onkruid te doden. Drijfmest of vaste mest zijn in dit verband mogelijkheden. Zo kan een compost gemaakt worden die in meerdere opzichten een bijdrage levert aan de gewenste bodemeigenschappen. \n 6.6 BoomteeltKenmerkend voor de boomteelt is dat er veel afvoer is van organische stof. De bestaande organische stof wordt afgebroken en met de kluit afgevoerd. Deze moet voor een groot deel weer aangevuld worden omdat de boomteeltgewassen zelf beperkt organische stof leveren. Bij een afbraak van organische stof van 2500 kg/ha, en een verlies via de kluiten van 3500 kg/ha, moet dan in totaal 6000 kg/ha organische stof aangevoerd worden. Wanneer deze organische stof veel fosfaat bevat betekent dit al snel een heffing voor MINAS. \nVan belang, gezien het bovenstaande, is een mest rijk aan organische stof of compost met veel effectieve organische stof en weinig fosfaat. Tevens moet deze mest bodemleven, bodemstructuur en ziektewerendheid goed verzorgen. Groencompost heeft een hoge verhouding tussen effectieve organische stof en fosfaat maar is niet zo sterk op het gebied van bodemleven en bodemstructuur. Vaste strorijke rundermest met een relatief laag fosfaatgehalte is een alternatief. Een combinatie van beide is de beste bemestingswijze. Champost is een mogelijkheid om een te lage pH van de grond te compenseren. Regelmatig gebruik kan echter tot een te hoge pH-waarde leiden en tot een gebrek aan sporenelementen. De eigenschappen van de bodem en die van de aan te schaffen mest of compost zijn in de boomteelt van groot belang om een juiste keuze te kunnen maken. In de biologische boomteelt kan alleen bij het begin van een teelt goed bemest worden. In het tweede jaar zijn er maar beperkt mogelijkheden om vooral de stikstofvoorziening op peil te houden. Verder is een goede bodemstructuur van belang.\n 6.7 Fruitteelt\nDe fruitteelt kenmerkt zich door een geringe afvoer van mineralen in het geoogst product. De opbouw van de rijbaangraszode, eventuele boomstrookondergroei en de opbouw van de boom vragen de meeste mineralen in de jonge boomgaard . In de fruitteelt gaat het er niet om voor het komende seizoen direct voedingsstoffen toe te dienen. Grote verschillen in bemesting laten bij onderzoek slechts kleine verschillen in vruchtzetting of opbrengst van het fruit zien .De mineralisatie van de bodem, de reservestoffenbuffer in de boom en de eventuele ondergroei op de boomstrook spelen een dominerende rol. Organische stof wordt royaal aangevoerd door maaisel van de rijstrook, onkruidgroei en vallend blad. Dit wil niet zeggen dat gebruik van mest of compost niet wenselijk is, maar het doel ligt wat anders dan bij veel andere sectoren in de landbouw.\ndoel bemesting Gebruik van mest of compost moet direct gericht zijn op humusopbouw, bodemstructuur en bodemleven en daarmee op een indirecte regulatie van de mineralisatie, ook van sporenelementen. Vlakvoor de bloei is voldoende stikstof van groot belang voor de vruchtzetting en vaak een beperkende factor. De meeste fruittelers geven hiervoor snel werkzame hulpmeststoffen in het vroege voorjaar of op zwaardere grond al na de oogst. Voldoende kalium is van belang voor de smaak, maar te veel kalium vermindert de bewaarbaarheid. Bladanalyses geven een goed beeld van de verhoudingen waarin de mineralen opgenomen zijn. Verder moet het gebruik van mest of compost gericht zijn op wormenactiviteit in de ondergrond. Door de activiteit van de wormen kan de beworteling zich beter ontwikkelen. Hierdoor kan dan het organische stofgehalte toenemen en kan een groter deel van het vocht door het bodemprofiel zelf geleverd worden. Dat vermindert het probleem dat vochtvoorziening uit het grondwater tot een te eenzijdige vegetatieve groei leidt.\nfruitteeltbodem Ideale fruitteeltgrond is een bodem met goede vochtvoorziening: gedraineerd, niet te sterk opdrachtig, een redelijk hoog humusgehalte en een goede bodemstructuur. Bodemleven, en met name de grote regenworm, is hierbij onontbeerlijk. Dit bodemleven is ook te bevorderen door het afzien van bodemleven-onvriendelijke bestrijdingsmiddelen, weinig mechanische bodembewerking en bij voorkeur boomstrookbegroeiing. Voor de opname van sporenelementen is een pH tussen de 5 en 6,5 wenselijk. Het maximum is een pH van 7,0.\nwelke mest of compost Plantenvoeding speelt dus minder een rol, bodemstructuur en bodemleven des te meer. Tevens wordt de mest niet of nauwelijks ondergewerkt. Compostering alvorens mest te gebruiken is dan aan te raden. Het is niet nodig elk jaar te bemesten. Als richthoeveelheid kan gedacht worden voor onderhoudsbemesting aan 10-15 ton gecomposteerde stalmest per ha op zavelgronden en 15-20 ton per ha op zandgronden. Dat is een jaargemiddelde, alleen aan te brengen op de boomstrook. Bij aanplant is volvelds een dubbele hoeveelheid gecomposteerde stalmest wenselijk. Bij lagere organische stofgehalten kan een plantaardige compost zoals groencompost wenselijk zijn. Op zure gronden is champost vanwege het kalkgehalte een optie. Op zure kleigronden is champost het beste middel om de pH te verhogen. Stikstofrijke hulpmeststoffen zijn in het vroege voorjaar nodig wanneer stikstofgebrek te verwachten is. Kaliumrijke hulpmeststoffen zijn zinvol als bladanalyse een kaliumgebrek laat zien."
  },
  {
    "objectID": "goedbodembeheer/stadslandbouw.html",
    "href": "goedbodembeheer/stadslandbouw.html",
    "title": "Stadslandbouw",
    "section": "",
    "text": "Stad en bodem\nBodems in en rond de stad moeten op dezelfde wijze beheerd worden als moestuinen en landbouwpercelen. Verontreinigingen vergen wel meer aandacht.\n1. Inleiding\nBodems in de stad zijn deels gelijk aan die in de landbouw, deels zijn het bodems die een zeer uiteenlopende samenstelling hebben. Sterke verdichting komt veel voor of afsluiting door bestrating of bebouwing. Stenen en verontreinigingen kunnen aanwezig zijn. Het gebruik is divers: park, laanboom, gazon en stadslandbouw. Als het ergens nodig is om eerst een kuil te graven alvorens aan de slag te gaan, dan is het wel in de stad.\nSteeds meer mensen krijgen te maken met bodems in de stad. Het aantal mensen dat in de stad woont neemt toe, maar ook het percentage van de totale bevolking dat in de stad woont:\n\nVooral in Europa en Noord-Amerika concentreert de bevolking zich in de stad.\n\nBevolking in de stad per continent\nDe bodems in de stad zijn te onderscheiden in bodems voor stadslandbouw, gazon, groenvoorziening en laanbomen. Op het gebruik voor stadslandbouw en bomen wordt in het volgende nader ingegaan.\n2. Stadslandbouw\n2.1. Verontreinigingen\nEen eerste vereiste bij gebruik voor voedingsmiddelen is dat de grond schoon is. Onderzoek moet dat uitwijzen. Wanneer er geen reden is om aan verontreiniging te denken, kan een onderzoek naar zware metalen meer zekerheid geven. Meestal worden dan acht zware metalen onderzocht. De normen voor schone grond zijn in bijgaande tabel aangegeven.\n\nBij aanwijzingen voor verontreiniging door andere stoffen vanwege de geschiedenis van het perceel of omdat er sporen van verontreiniging worden aangetroffen, worden vaak in eerste instantie naast zware metalen ook PAK en EOX geanalyseerd. De streefwaarden hiervan zijn respectievelijk 2,55 en 0,8 mg/kg ds.\nBij de beoordeling van de waarden moet er rekening mee gehouden worden dat de opname van planten afhankelijk is van de bodemsamenstelling. Bij een hogere pH-waarde, een hoger organischestofgehalte en een betere bodemstructuur is de opname lager. Een analyse van het product kan uitwijzen of er een probleem aanwezig is. Laboratoris die onderzoek uit kunnne voeren vindt u bij www.labzvl.nl en www.eurolab.nl.2.2. Bodembeoordeling en verzorgingMocht de locatie geschikt zijn voor teelt van voedingsmiddelen, dan moet middels een kuil de bodem beoordeeld worden. De hoogste grondwaterstand moet niet boven 60 cm uitkomen. Het organischestofgehalte van de bovenste 40 cm moet tenminste 3% zijn en indien mogelijk 5%. De bovenlaag moet goed doorwortelbaar zijn. Wanneer dit niet het geval is,kun je die mechanisch losmaken. Soms kan enten van regenwormen effect hebben. Let er op dat er dan 3 soorten wormen geënt moeten worden: rode, grauwe en pendelaars.\nVoor onderhoud van het bodemleven moet er jaarlijks 300 liter van een wat rijkere compost of vaste mest per 100 m2 gegeven worden.\n3. Bomen in de stad\nOm te beoordelen of een bodem geschikt is om een goede groei van bodem mogelijk te maken, is het goed ervanuit te gaan dat in de bodem aanwezig moet zijn:\n-water-lucht-voedingsstoffen\n1. water\nGrondwater kan een belangrijke bron van water zijn. Om te beoordelen of dat ook het geval is, moet middels een kuil de maximale bewortelingsdiepte bepaald worden. Planten die al enige tijd op deze plek staan laten zien hoe diep wortels kunnen komen. Alle planten wortelen ongeveer even diep. Per soort wisselt wel de intensiteit naar de diepte toe, maar veel minder de diepte van de diepste wortel. Is er geen vegetatie dan kan de bodem visueel op poriën beoordeeld worden. Een beoordeling van de indringingsweerstand met een penetrometer heeft maar een beperkte waarde. Vervolgens moet de grondwaterstand tijdens het groeiseizoen beoordeeld worden. Dat kan alleen exact in de maanden juli en augustus. In onderstaande tabel kan nu afgelezen worden of er 2 mm vocht per 24 uur opgenomen kan worden uit het grondwater.\ngrondsoort afstand wortels en grondwater bij 2 mm opstijging per 24 uurzand 80 cmzavel 100 cmklei 40 cmNaast levering van vocht uit grondwater is ook de bovenlaag een vochtbron. De hoeveelheid is afhankelijk van de zwaarte van de grond en het organischëstofgehalte.\ngrondsoort vocht beschikbaar voor boomhumusarm zand 5 mmhumusrijk zand 12 mmzavel 21 mmklei 15 mm\n2. Lucht\nDe luchtvoorziening is bij stadsbomen vaak een groot probleem. Ook hier kan een visuele bodembeoordeling meer inzicht geven. De poriën die vocht vasthouden zijn zo klein dat ze met het blote oog niet te zien zijn. Poriën die lucht aanvoeren zijn wel zichtbaar. Ook wortels geven aan dat er poriën zijn die lucht aanvoeren. Lagen die anaeroob zijn kenmerken zich door een grijze of blauwe kleur en een specifieke geur.\n3. Voedingsstoffen\nDe beschikbaarheid aan voedingsstoffen moet middels een bodemanalyse beoordeeld worden. Mocht de grond op het gebied van water, vocht en voedingsstoffen tekortkomingen vertonen dan zijn maatregelen nodig. Wanneer grondwater potentieel beschikbaar is, is losmaken tot de noodzakelijke diepte (zie boven) wenselijk. Bij verdichting van de bovenlaag van 40 cm is losmaken en aanvoer van compost tot een organischestofgehalte van 3 tot 5% nodig. Bij zeer hoge grondwaterstanden is verhogen van het organischestofgehlate in de laag 20 cm boven het grondwater tot ca 20% wenselijk.\n\nSTADSLANDBOUW\nBodems in en rond de stad moeten op dezelfde wijze beheerd worden als moestuinen en landbouwpercelen. Verontreinigingen vergen wel meer aandacht."
  },
  {
    "objectID": "goedbodembeheer/drijfmest-en-regenwormen.html",
    "href": "goedbodembeheer/drijfmest-en-regenwormen.html",
    "title": "drijfmest en regenwormen",
    "section": "",
    "text": "Drijfmest lijkt heel schadelijk voor regenwormen en is dat soms ook. Wanneer goed toegepast stimuleert drijfmest juist de regenwormen."
  },
  {
    "objectID": "goedbodembeheer/drijfmest-en-regenwormen.html#grasland",
    "href": "goedbodembeheer/drijfmest-en-regenwormen.html#grasland",
    "title": "drijfmest en regenwormen",
    "section": "Grasland",
    "text": "Grasland\nDrijfmest stimuleert regenwormen\nDe wortels van gras en ouder blad zijn koolstofrijk en kunnen na afsterven dienen als energiebron voor regenwormen. Voeg je er voedsel voor wormen aan toe in de vorm van eiwitrijke verbindingen, die in drijfmest ruim voorkomen, dan stimuleert die combinatie de regenwormen. Dit is zowel bij mestinjectie als bij en zodenbemesting het geval.\nEr is wel een voorwaarde. Er is geen enkele wormensoort die tegen ammonium kan. Ook andere stoffen zoals fenolen die in verse drijfmest voorkomen zijn zeer schadelijk voor regenwormen. Deze stoffen zitten in drijfmest omdat de bewaring zonder lucht plaatsvindt. Bij zodenbemesting zie je dan soms dode wormen aan de oppervlakte liggen. Dit komt vooral het geval wanneer de dieren veel stikstofrijk (kracht)voer kregen. Verse drijfmest is dus schadelijk voor regenwormen. \nIs de drijfmest enige tijd in een zuurstofrijke omgeving dan worden de schadelijke verbindingen omgezet. Ammonium wordt bijvoorbeeld nitraat. De drijfmest is nu prima voer voor regenwormen geworden. \n\nDode regenwormen  na zodenbemesting. Wanneer je na enkele weken een kuiltje in de grond graaft zie je dat de regenwormen de wat oudere drijfmest als voedsel gebruiken.\nLinks ligt een dode grauwe worm (bodembewoner). Rechts, op de kop, een dode rode worm (strooislbewoner, alleen de bovenzijde is rood). Alle soorten regenwormen kunnen niet tegen verse drijfmest . De pendelaars kunnen snel naar beneden kruipen.\nOnderzoek waar de positieve invloed van drijfmest op regenwormen bleek is te vinden bij van Eekeren e.a., 2009 en de Goede e.a. 2003.\nHet onderzoek van de Goede liet zien dat verschillende soorten wormen verschillend reageren:\n\n\n\n\n\n\n\n\nRegenwormen\nBovengronds uitrijden (5 bedrijven)\nZodenbemester (9 bedrijven)\n\n\n\n\nTotaal aantal per m2\n478\n642\n\n\nStrooiselbewoners\n14 %\n4 %\n\n\nBodembewoners\n82 %\n96 %\n\n\nPendelaars\n4 %\n10 %\n\n\n\nInteressant is dat zodenbemesting gunstiger is voor regenwormen dan bovengronds uitrijden. De strooiselbewoners, die ook boven de grond ’s nachts eten halen geven enige voorkeur aan bovengronds uitrijden. Bij toepassing van de zodenbemester worden de strooiselbewoners en de pendelaars gestimuleerd. Die vinden hun voedsel vaker in de grond.\nNaast de voedende kant van drijfmesttoediening zijn er ook andere factoren die ongunstig zijn voor regenwormen. De positieve invloed van drijfmest op regenwormen kan op gras ook beperkt worden door (van Eekeren e.a., 2019):\n\nSnijdende werking bij gebruik van de zodenbemester waardoor bijvoorbeeld regenwormen worden doorgesneden.\nTijdelijke zuurstofarme omstandigheden in de grond.\nTrillingen van de machine waardoor bijvoorbeeld wormen naar boven worden gedreven en daardoor blootstaan aan licht, predatoren en/of giftige stoffen in drijfmest.\nRijschade en structuurbederf waardoor regenwormen worden gedood."
  },
  {
    "objectID": "goedbodembeheer/drijfmest-en-regenwormen.html#gras-voor-weidevogels",
    "href": "goedbodembeheer/drijfmest-en-regenwormen.html#gras-voor-weidevogels",
    "title": "drijfmest en regenwormen",
    "section": "Gras voor weidevogels",
    "text": "Gras voor weidevogels\nStalmest die over de oppervlakte wordt uitgereden stimuleert de rode regenwormen (de strooiseleters en de pendelaars. (van Eekerene.a., 2009). Deze leven boven in de grond en komen ’s nachts ook boven de grond. Kieviten eten ’s nachts deze wormen. Uit onderzoek blijkt dat ze veel meer rode dan grauwe wormen eten dan de verhouding tussen rode en grauwe wormen in de bodem zou doen verwachten. Weidevogels met langere snavels zouden kunnen profiteren van de grauwe wormen die wat dieper in de bodem leven en door drijfmest gestimuleerd worden. Dit lijkt toch beperkt het geval. Onderzoek hiernaar ontbreekt.\n\nDe zodenbemester maakt bij gras een snede in de grond waarin de drijfmest vloeit. De machine verdicht de grond, snijdt wormen dood en ook de ammoniak doodt wormen. Na enige tijd wordt de mest toch een goed voedsel voor grauwe bodembewoners en  pendelaars."
  },
  {
    "objectID": "goedbodembeheer/drijfmest-en-regenwormen.html#akkerbouw-en-groenteteelt",
    "href": "goedbodembeheer/drijfmest-en-regenwormen.html#akkerbouw-en-groenteteelt",
    "title": "drijfmest en regenwormen",
    "section": "Akkerbouw en groenteteelt",
    "text": "Akkerbouw en groenteteelt\nOok in akkerbouw en groenteteelt  kan drijfmest gunstig voor wormen zijn, maar je moet het wel op de goede wijze toepassen.\nIn akkerbouw en groenteteelt kunnen in een luchtige omgeving de giftige stoffen in de drijfmest worden omgezet. Zo ontstaat voedsel voor vooral de bodembewoners. Dit blijkt uit de resultaten van meerjarige proeven. \nEr is wel een beperking. Veel hakvruchten in combinatie met drijfmest als hoofdbemesting kan de bodemkwaliteit niet goed onderhouden. De aanvoer van organisch materiaal is dan te laag. Nodig zijn voldoende granen en grassen, groenbemesters, vaste mest of compost. Bij een recent onderzoek in Zuid-Duitsland kwam de problematiek duidelijk naar voren:\n(xxBavaria)\n\nAbholfing. Een van de vier proefvelden waar het onderzoek plaatsvond.\nBij onderzoek op vier bedrijven (Oberreuth, Rockingen, Aholfing en Straubing) werden naast andere meststoffen minerale mest en drijfmest vergeleken. (Burmeister, J., e.a., 2020). Dit gebeurde in een vruchtopvolging van snijmais en wintertarwe. Drijfmest had 25 tot 60% meer biomassa aan regemwormen dan minerale mest. Gemiddeld had minerale mest 18 g regenwormen per m2 en drijfmest 33 g per m2. Het waren bijna uitsluitend bodembewoners die hier voorkwamen. Naast het aantal regenwormen werd ook de aggregaatstabiliteit verhoogd en nam het aantal van andere bodemorganismen toe. Dit onderzoek sluit aan bij ander onderzoek met vergelijkbare opzet.\nTeveel wormen in Noord-, Midden- en West-Nederland\nOp de zavel en klei van Noord-, Midden- en West-Nederland komt het merkwaardige verschijnsel voor van schade door te veel regenwormen. Het is in bepaalde jaren een groot probleem. Onderzoek is hier nooit naar uitgevoerd ondanks vele pogingen om onderzoek gefinancierd te krijgen. Het harde bewijs dat drijfmest een rol bij het probleem speelt is er dus niet, maar de vele ervaringen wijzen er sterk op dat drijfmest een belangrijke rol speelt. Drijfmest stimuleert de grauwe bodembewonende wormen. Dit in combinatie van enerzijds teelt van te veel gewassen die veel makkelijk verteerbaar organisch materiaal achterlaten (blad van aardappels, bieten, diverse groenten) en anderzijds een verdichte ondergrond door intensieve mechanisatie geeft een kleverige bovenlaag van de grond door de vele uitwerpselen van de wormen. De bodembewerking wordt moeilijker en ook de oogst van meerdere gewassen, vooral aardappels."
  },
  {
    "objectID": "goedbodembeheer/drijfmest-en-regenwormen.html#drijfmest-en-de-verschillende-soorten-regenwormen",
    "href": "goedbodembeheer/drijfmest-en-regenwormen.html#drijfmest-en-de-verschillende-soorten-regenwormen",
    "title": "drijfmest en regenwormen",
    "section": "Drijfmest en de verschillende soorten regenwormen",
    "text": "Drijfmest en de verschillende soorten regenwormen\n\nDe regenwormen zijn in drie groepen onder te verdelen. De strooiselbewoners, de bodembewoners en de pendelaars.\nDe strooiseelbewoners en de pedelaars zijn rood aan de bovenkant omdat ze soms ook aan de oppervlakte komen. De rode kleur beschermt hen tegen daglicht, waaar ze niet tegen kunnen.  De bodembewoners leven altijd in de grond en hebben aan boven- en onderzijde  dezelfde  grauwe of lichtroze kleur. Het verschil in levenswijze heeft veel invloed op de  reactie op drijfmest.\n\nLumbricus rubellus, de meest voorkomende strooiselbewoner. Komt in grasland veel voor en komt ook ’s nachts boven de grond. Wanneer daar drijfmest op ligt eet hij dat toch nauwelijks op. Drijfmest uitrijden met messen, zware wielen en ammoniakhoudende mest in de bovengrond is slecht voor deze wormsoort.\n\nA. caliginosa, de meest voorkomende bodembewoner. Deze worm komt nooit aan de oppervlakte en op gras vaste mest uitrijden heeft geen invloed op hem. Drijfmest wordt graag gegeten wanneer die al wat ouder is. In akkerbouw en groenteteelt is deze grauwe worm vaak de meest  voorkomende. Bij veel aanvoer van loof van aardappel, suikerbiet e.d., verdichte ondergrond en drijfmest kunnen er zoveel voorkomen dat de kleverige keihardopdrogende grond problemen gaat geven. \n\nDe pendelaar komt ’s nachts boven de grond en vaste mest wordt daar gegeten. Drijfmest, met de zodenbemester aangebracht is ook eten voor deze worm. Vanuit de gang kan hij wat oudere drijfmest goed eten en hij heeft ook niet zo’n last van messen en zware wielen van drijfmesttanks. Hij kruipt dan mogelijk snel zijn gang in.  In akkerbouw en groenteelt is hij minder vaak aan te treffen. Dat wordt anders bij veel granen en grassen en groenbemesters. Luzerne lijkt zijn lievelingsvoedsel. In de biologische teelt wordt hij  daarom vaker aangetroffen. Let op de platte staart rechts in de afbeelding.\nLiteratuur\nBurmeister, J., e.a., 2020. Garrestversuch Bayern. Berichte aus dem TFZ 67. Straubing, DE.\nEekeren, N. van, e.a., 2019. Bodemsignalen grasland. Praktijkgids voor bodemmanagement op melkveebedrijven. Roodbont Publishers B.V.\nEekeren, N. van, e.a., 2014. Regenwormen op het melkveebedrijf. Louis Bolk Instituut Driebergen.\nEekeren, N. van, e.a., 2009. Soil biological quality of grassland fertilized with adjusted cattle manure slurries in comparison with organic and inorganic fertilizers, Biol. Fertil. Soils 45, 595-608.\nDe Goede, R.G.M., e.a., 2003. On-farm impact of cattle slurry manure management on biological soil quality. Neth. J. Agric. Sci, 103-133.\n\nLees alles over de bodem van grasland en regenwomen in het in 2019 verschenen boek Bodemsignalen grasland. Roodbont Zutphen. \nHome"
  },
  {
    "objectID": "goedbodembeheer/klimaat-en-bodem.html",
    "href": "goedbodembeheer/klimaat-en-bodem.html",
    "title": "Klimaat en bodem",
    "section": "",
    "text": "Klimaat en bodem\n\n    **Bodem en klimaat**  \nVaak wordt gedacht dat koolstof afkomstig van plantenresten in de grond brengen belangrijk is in het kader van de klimaatproblematiek. Men vergeet dan dat de ingebrachte koolstof door het bodemleven weer wordt omgezet in koolzuur en in de atmosfeer terugkomt. Hierdoor is op wat langere termijn gezien het effect bijna nul.\n Waarom koolstof in de grond brengen niet zo veel kan bijdragen-Wanneer je organische stof in de bodem brengt wordt het dus door het bodemleven weer afgebroken en komt de koolzuur weer in de atmosfeer terecht. Na ca. 40 jaar is alle koolstof die in de grond is gebracht weer in de atmosfeer.(Kijk maar eens naar bossen in natuurgebieden waar al duizenden jaren blad en dode wortels in de grond komen. In de bodems onder die bossen bevindt zich niet zoveel koolstof. Bij veen is dat wel heel anders).\n-Wanneer je een nieuw plan bedenkt met meer gewassen die organische stof in de bodem brengen zoals meer granen en grassen en je gebruikt regelmatig compost en dat hou je vele jaren vol dan is dat toch maar een eenmalige actie.(Je brengt bijvoorbeeld ieder jaar twee keer zoveel koolstof in de grond. Die hoeveelheid moet je na 10 jaar door 10 delen, na 100 jaar door 100 en op lange termijn wordt de bijdrage bijna 0. De koolstof die via menselijke activiteiten in de atmosfeer komt is niet eenmalig, maar gaat jaar in jaar uit door. Verder is er niet zoveel compost beschikbaar).\nWat wel kan bijdragen: minder koolstof in de vorm van koolzuur naar de atmosfeer laten ontsnappen\n-Nu komt bodemvruchtbaarheid om de hoek kijken. Bodemvruchtbaarheid betekent een hogere opbrengst en een hogere meststofefficiëntie. Bij bodemvruchtbaarheid gaat het niet in eerste instantie om veel koolstof in de grond te brengen. Het gaat om een evenwicht in aanvoer van stikstofrijk en koolstofrijk voer voor het bodemleven.(Bijvoorbeeld:heel mooi is gras/klaver. Je hebt koolstofrijke graswortels, stikstofrijke klaver en het resultaat is veel wormen en stikstof die geen fossiele brandstof nog had.of drijfmest (stikstofrijk) in de nazomer op een koolstofrijke groenbemester uitbrengen.ofstalmest gebruiken: mengsel van stikstofrijke mest en koolstofrijk stro). \nLet op:\nVeel organische stof in de bodem betekent ook veel stikstof in de organische stof (stikstof is energie bij kunstmest of landoppervlakte bij vlinderbloemigenteelt) en veel fosfor in de organische stof (fosforschaarste). De verhouding C:N:P in organische stof is ca 100:10:1)\nWat nog meer doen\nKoolstof onder de bewerkte laag inbrengen – Niet kerende grondbewerking – De hele keten aanpakken (ca 25% van de koolzuuruitstoot van de menselijke activiteit op de wereld komt van de voedselproductie; slechts 30% van deze 25% komt van de teelt zelf) – vertering van veen beperken - enz. enz.  \nHet Parijse akkoord\nEr is al eerder op gewezen dat er een fout in het Parijse akkoord zit. Iederjaar 0,4% organische stof erbij. Ook hier lijkt vergeten dat er organische stof afgebroken wordt. Vergelijk het met een emmer met een gat erin. Je doet iedere keer een bepaalde hoeveelheid water in de emmer en er onstaat een bepaald niveau. Nu wil je een hoger niveau. Dan moet je meer water steeds in de emmer doen. Wanneer je jaarlijks meer organische stof wilt hebben dan moet je jaarlijks meer geven en op een gegeven moment is er geen ruimte meer voor voedselproductie. Bij de bodem is het gat de afbraak van organische stof door het bodemleven. \nEen addertje onder het gras?\nEr zijn dingen die over het hoofd gezien worden? Veranderingen van golfstromen door smelten van ijs op noordpool? Extreem ingrijpen op korte termijn is van belang? Alle beetjes helpen?\nStudies die aangeven dat koolstof in de bodem brengen in de landbouw niet zoveel kan bijdragen aan koolstofvastlegging:\nBiologischMuller, e.a., 2016. Organic farming, climate change mitigation and beyond. www.ifoam-eu.org.\nEUBerge, H. ten e.a.. 2017. Research for Agri Committee. Preserving agricultural soils in the EU. http://www.europarl.europa.eu/committees/en/supporting-analyses-search.html \n20 gebieden gehele wereldMinasny, B. e.a., 2017. Soil carbon 4 per mille. Geoderma, Vol 292, p 59-86. https://doi.org/10.1016/j. geoderma.2017.01.002"
  },
  {
    "objectID": "goedbodembeheer/Achtergronden.html",
    "href": "goedbodembeheer/Achtergronden.html",
    "title": "ACHTERGRONDEN",
    "section": "",
    "text": "ACHTERGRONDEN\n) - Anders kijken naar bodem - Bodem en stoffen - Bodem en plant - Bodem en dier - Bodem en landschap - Bodemontwikkeling - Bodem en biodynamisch - Wortel kindjes - Jan Ligthart de eegenworm - Kleine volkje - Reis door de bodem - Bodem en kunst - Van Gogh"
  },
  {
    "objectID": "goedbodembeheer/regenwormen-kaart-nederland.html",
    "href": "goedbodembeheer/regenwormen-kaart-nederland.html",
    "title": "regenwormen kaart nederland",
    "section": "",
    "text": "regenwormen kaart nederland\n\nOverzichtskaart Nederlandse regenwormen\n\n\n\noverzicht regenwormen Nederland\n\n\nWaarom zijn er zulke grote verschillen in aantallen regenwormen?\nOm deze vraag te beantwoorden is het van belang te weten dat er drie groepen regenwormen zijn met uiteenlopende eisen aan de bodem.\nDe rode: leven van strooisel dat op of ondiep in de bodem aanwezig is en gras is voor hen een ideale plek.\nDe grauwe: eten zich door de grond en houden van vers plantenmateriaal en mest. Ook drijfmest wordt als voedsel gewaardeerd.\nDe pendelaars. Leven in een verticale gang. Eten vaak ook strooisel maar kruipen via de gang naar diepere lagen. Grondwater niet te hoog en niet te diep is belangrijk.\nVoor alle wormen geldt dat zeer droge grond in de zomer niet wenslijk is.\nDe kaart. Wat valt op?\nDe zandgronden van Noord- Oost- Midden- en West-Nederland hebben weinig wormen. Het is te droog in zomer en mais levert vrijwel geen voedsel. Bossen en heidevelden op deze zandgronden hebben ook heel weinig wormen. Ze zijn te droog in de zomer en leveren ook weinig voedsel. In beekdalen zijn er meer wormen. De grond is hier vochtiger door hogere grondwaterstanden en is er is vaak gras. Wortels en bladresten van gras geven voedsel. Ook drijfmest stimuleert de wormen, vooral de grauwe.\nNoord-Friesland en Groningen: veel wormen op het veen en de zware klei. Gras en drijfmest geven het voedsel. Hier vooral rode en grauwe wormen.\nNoord- en Zuid-Holland. Veen en zware klei met ook hier veel voedsel en vocht. Op alle veen- en zware kleigronden zijn er niet zoveel pendelaars, maar het beperkte aantal verticale gangen is wel heel belangrijk voor beworteling en aan- en afvoer van vocht. De wat lichtere kleigronden (woudgronden in Noord-Holland) zijn ontgonnen uit elzenbos, hebben veel organische stof en veel wormen in alle drie de soorten.\nWieringermeer, Flevoland en Zeeklei van Zuid-Holland, Zeeland en West-Brabant. Hier is veel akkerbouw. Door kunstmest is er veel loof van aardappels en suikerbieten en er wordt ook veel drijfmest gegeven. Dit is gunstig voor de grauwe wormen. Soms zijn het er zoveel dat de grond versmeert en  moeilijk bewerkbaar wordt. Bij opdrogen ontstaan harde kluiten. Op biologische bedrijven met een gevarieerde vruchtopvolging en vaste mest is de eenzijdigheid van grauwe wormen minder en komen ook rode wormen en pendelaars voor.\nLöss in Limburg. De vochtvasthoudende löss is gunstig voor wormen. Ook de pendelaars komen hier veel voor.\nMeer info over regenwormen\nBron van de kaart: Atlas Natuurlijk Kapitaal\nMeer info: Science Vol. 366, Issue 6464, 25 Oct 2019)"
  },
  {
    "objectID": "goedbodembeheer/bodem-en-opvoeding.html",
    "href": "goedbodembeheer/bodem-en-opvoeding.html",
    "title": "Bodem en opvoeding",
    "section": "",
    "text": "Bodem en opvoeding"
  },
  {
    "objectID": "goedbodembeheer/water-in-de-grond.html",
    "href": "goedbodembeheer/water-in-de-grond.html",
    "title": "Water in de grond",
    "section": "",
    "text": "Met het veranderende klimaat wordt water in de grond steeds belangrijker. Teveel en te weinig. Beide komen vaker voor."
  },
  {
    "objectID": "goedbodembeheer/water-in-de-grond.html#water-in-de-grond",
    "href": "goedbodembeheer/water-in-de-grond.html#water-in-de-grond",
    "title": "Water in de grond",
    "section": "Water in de grond",
    "text": "Water in de grond\nDe porien in de grond die voor de plant beschikbaar water vasthouden zijn klein en kun je niet met het blote oog zien. Bij meer organische stof en meer klei kan de bodem meer water vasthouden. Teveel klei is evenwel niet gunstig.\nWater in de bodem is belangrijk voor:-de verdamping door planten-het bodemleven en daarmee voor de vrijmaking van voedingsstoffen uit de bodemorganische stof, mest en compost\nWater wordt in de grond vastgehouden in de kleinere poriën. Des te meer klei en des te meer organische stof een grond bevat, des te meer kleinere poriën er zijn en des te meer water de grond kan vasthouden. Een goede verzorging van het humusgehalte door gebruik van mest, compost en de teelt van gewassen die veel organisch materiaal achterlaten, is mede vanwege de vochtvoorziening van belang."
  },
  {
    "objectID": "goedbodembeheer/water-in-de-grond.html#begrippen",
    "href": "goedbodembeheer/water-in-de-grond.html#begrippen",
    "title": "Water in de grond",
    "section": "Begrippen",
    "text": "Begrippen\nVerzadigd\nEen waterverzadigde grond is een grond waarbij alle poriën met water zijn gevuld.\nVeldcapaciteit\nAan het eind van de winter of in andere delen van het jaar ongeveer 24 uur na veel regen, dus op het moment dat er geen water meer uit de grond zakt, is de grond op veldcapaciteit. In deze situatie zijn alleen de poriën kleiner dan 0,03 mm met water gevuld. Dit zijn poriën die je niet met het blote oog kunt zien. De grotere poriën die je wel kunt zien zijn van belang voor de luchttoetreding, de beworteling of de snelle afvoer van veel water, maar niet voor de vochtvoorziening van de gewassen.\nVerwelkingspunt\nWanneer de gewassen in toenemende mate vocht aan de grond onttrekken, treedt tenslotte verwelking op. De poriën waar dan nog vocht in zit, zijn zeer klein. Kleiner dan 0,0003 mm. Het moment waarop verwelking optreedt, is voor de meeste gewassen ongeveer gelijk.Er is wel enig verschil. Erwten en bonen verwelken vrij snel. Gerst en vooral zonnebloemen trager.\nBeschikbaar water\nHet vocht in de grond tussen veldcapaciteit en verwelkingspunt is de hoeveelheid beschikbaar water. Wel is het zo dat des te dichter het vochtgehalte bij het verwelkingspunt ligt, des te moeilijker de planten het vocht kunnen onttrekken. Er treedt al groeivertraging op voordat het verwelkingspunt wordt bereikt.\nDe hoeveelheid voor de plant beschikbaar vocht is het verschil tussen veldcapaciteit en verwelkingspunt.\nBeschikbaar bodemvocht per 10 cm:\n\n\n\ntype\nbeschikbaar\n\n\n\n\nhumusarm zand\n5 mm\n\n\nhumusrijk zand\n12 mm\n\n\nzavelgrond\n21 mm\n\n\nzware klei\n15 mm\n\n\n\nWat in bovenstaande tabel opvalt is dat een zware klei minder vocht kan leveren dan een lichte. Dit komt omdat de klei het water sterk bindt. Een zware klei waar de planten al op verwelken bevat nog 34 volumeprocenten vocht.Een hulpmiddel om de waarden te beoordelen is het gegeven dat een goed groeiend gewas ca 4 mm water per dag verbruikt. Een behoorlijke regenbui in de zomer van 8 mm geeft dus maar voor twee dagen water. Een humusarme zandgrond die tot 40 cm diepte doorwortelbaar is, kan de planten 20 mm water geven (40 cm maal 5mm per 10cm = 20 mm). Het moet dan om de 20/4 = 5 dagen 20 mm regenen, want anders treedt groeivertraging op. Bij een zavelgrond die 40 cm doorwortelbaar is de hoeveelheid beschikbaar vocht 40/10 x 21mm = 84 mm, dus goed voor 84/4 is 21 dagen groei.Een en ander geeft aan hoe groot het belang van het vochthoudend vermogen is voor de waarde van een grond. Op humusarme zandgronden is hierdoor vaak geen landbouw meer mogelijk en vind je bijv. bos of heide.Gewassen gebruiken gemiddeld zo’n 500 mm water (125 dagen is ruim 4 maanden 4 mm per dag). In het groeiseizoen valt er gemiddeld 400 mm regen. dus een tekort van 100 mm. Om ook in een drogere periode een goede groei te hebben moet de bodem 150 tot 220 mm beschikbaar vocht hebben. Het zal duidelijk zijn dat veel gronden niet voldoende vocht kunnen leveren.\nNaast de regen en het beschikbare vocht in de grond speelt ook nog een andere factor bij veel gronden een rol, namelijk de capillaire opstijging. Wanneer het grondwater niet te diep staat, kunnen de wortels water aan het grondwater onttrekken.Hierbij kunnen de volgende waarden aangehouden worden: er kan tenminste 2 mm water per 24 uur uit de ondergrond aangevoerd worden wanneer de afstand tussen de diepste wortel en het grondwater in de zomer kleiner is dan 65 cm bij klei, 100 cm bij zavel en 80 cm bij zand.Met deze gegevens kan de hoeveelheid beschikbaar bodemvocht uitgerekend worden.\nRekenvoorbeeld beschikbaar vocht op een zavelgrond\n\nzomergrondwaterstand 150 cm onder maaiveld-doorwortelbare diepte 70 cmDe doorwortelbare laag levert 70/10 x 21 = 147 mm waterDe afstand tussen diepste wortels en het grondwater is 150 -70 = 80 cm, maar mag bij een zavelgrond 100 cm zijn. Er is dus een capillaire opstijging van 2 mm per etmaal mogelijk en er kan bij een groei periode van 90 dagen 90 x 2 = 180 mm nageleverd worden. De totale beschikbaarheid is147 + 180 = 327 mm. Nodig is 150 tot 220 mm en op deze grond zijndus geen vochtproblemen te verwachten."
  },
  {
    "objectID": "goedbodembeheer/bodem-van-het-jaar-2023.html",
    "href": "goedbodembeheer/bodem-van-het-jaar-2023.html",
    "title": "BODEM VAN HET JAAR 2023",
    "section": "",
    "text": "BODEM VAN HET JAAR 2023\n\n   BODEM VAN HET JAAR 2023\nSinds 2015 is door de Verenigde Naties 5 december uitgeroepen tot “Wereld Bodemdag”.\nIn meerdere landen wordt op 5 december de prijs “Bodem van het Jaar” bekend gemaakt. De Nederlandse Bodemkundige Vereniging (NBV) heeft in Nederland het initiatief genomen en is dat voor het eerst op 5 december 2022 gebeurd.\nUit 6 genomineerden heeft de jury unaniem de Bodem van het jaar 2023 toegekend aan Jan Jonkman uit Lelystad.\nZijn biodynamisch beheerde bodem was gedurende 31 jaar door Jan Bokhorst (bodemkundige) bemonsterd en geanalyseerd met een verrassend resultaat. Lees hieronder meer.\n\nDe bodem van het jaar met groenbemester winterrogge.\n\nDe bodem in het kort\n\nDe bodem van boven naar beneden\nGeschiedenis van de bodem\nDe eigenschappen van de bodem\nBodemstructuur en regenwormen\nDe teeltwijze\nBijzonderheid:  het Trichodorus aaltje\nWat onder meer opvalt\nDe bodem in het kort\n\n-Na het voorbereidende werk van de Rijksdienst IJsselmeerpolders kon de grond in 1986 uitgegeven worden aan particuliere bedrijven. Jan Jonkman startte op Bronsweg 49 en vanaf het begin is met bodemanalyses de ontwikkeling van de bodem gevolgd.\n \n-In het begin was er bij ui, peen en aardappel schade door het T-aaltje. Die schade is na enkele jaren volledig verdwenen.\n-De bodemanalyses in de periode 1986-2017 wezen uit:\n              Organische stofgehalte gaat duidelijk omhoog\n              De te hoge pH-waarde daalt sterk naar redelijk niveau.\n              De beschikbaarheid aan fosfaat wordt niet te hoog.\n              De lage magnesiumbeschikbaarheid verbetert.\n              De beschikbaarheid aan silicium (weerstand tegen ziekten) gaat omhoog.\n              De bodemademing (voedsel bodemleven) gaat omhoog.\n-Profielbeoordelingen in 2015 en 2017 wezen uit:\n -Humushoudende bovenlaag toegenomen tot 38 cm.  De bouwvoor heeft een zeer mooie stuctuur.\n -Veel regenwormen. Vooral L. terrestris die o.a. de ondergrond voor wortels ontsluit en  A. caliginosa die de bodemstructuur van de bovengrond verbetert.\n﻿\n\nDe bodem van boven naar beneden\n\n\n1. De bouwvoor (0-25 cm diepte)\nDe bouwvoor heeft een zeer mooie bodemstructuur onder de groenbemester winterrogge. Er zijn helemaal geen hoekige, scherp blokkige structuur elementen. Wel afgerond blokkige elementen en die zijn goed doorwortelbaar. Zoiets komt in akkerbouw en groenteteelt maar weinig voor. \n\n2. Regenwormen (20-30 cm diepte)\nDit is de regenworm Lumbricus terrestris. Hij heeft een platte staart en de kop zit op de foto aan de bovenkant. Hij is hier net op weg naar de bovengrond. Waarschijnlijk om eten te halen.\n\n3. De laag van 38 - 60 cm\nDe ondergrond is moeilijk doorwortelbaar, maar wanneer Lumbricus terrestris er een verticale gang in heeft gegraven kunnen plantenwortels er makkelijk de diepte in groeien. In droge periodes kunnen ze vocht opnemen (weinig diepe wortels kunnen heel veel vocht naar boven brengen). Ook voedingsstoffen die anders uit zouden spoelen komen weer in de kringloop. \nInteressant is het kleine worteltje boven de wormgang. Deze wortel is dik en kronkelig. Dat is typisch voor wortels die moeite met het doordringen van bodemlagen hebben.\n\n4. De diepere ondergrond (50-60 cm)\nDeze lichte zavelgrond is opgebouwd uit door water aangevoerde zand- en kleideeltjes. Oorspronkelijk was hier een veengebied. De zwarte horizontale strepen zijn verspoelde resten van dat veen. Ook is er een roestige vlek te zien. Die geeft aan dat in droge zomers zuurstofrijke lucht tot deze diepte kon komen.\n\nDe geschiedenis van de bodem\n\nIn 1986 verhuisde de familie Jonkman van Andijk naar de Bronsweg in Lelystad om daar het biologisch-dynamische groenteteelt/akkerbouwbedrijf voort te zetten. De gronden werden toen voor het eerst door de gemeente Lelystad uitgegeven aan biologisch dynamische landbouwbedrijven. Daarvoor waren na de inpoldering de gronden beheerd door de Rijksdienst IJsselmeerpolders. Tarwe, koolzaad, zomergerst en haver waren in de eerste ontginningsjaren de belangrijkste gewassen. Het bedrijf van Jan Jonkman in Andijk behoorde tot de eerste grotere biologische bedrijven in Nederland. In Lelystad werd gestart op een bedrijf van aanvankelijk 24 ha met een vrij constante vruchtwisseling op 6 percelen, voornamelijk tarwe, koolgewassen, peen, sperzieboon, consumptieaardappel en pompoen. De bodem is een vrij humusarme lichte kalkrijke zavelgrond, 13- 15% afslibbaar. Vanaf het begin zijn de bodemeigenschappen gevolgd middels bodemanalyses. In het volgende een overzicht.\n\nDe eigenschappen van de bodem\n\nDoor Jan Bokhorst, bodemkundige bij het Louis Bolk Instituut en Gaia Bodemonderzoek, zijn vanaf 1986 tot 2018 de bodems bemonsterd en geanalyseerd (zie tabel).\n Organische stof analyses aan gearchiveerde monsters door WUR-CBLB in 2018\n﻿Het verloop van de analysewaarden laten een aantal interessante ontwikkelingen zien.\nHet organische stofgehalte stijgt in 31 jaar ruim 0,4 procent. Dat lijkt niet veel, maar is het wel degelijk. Afbraak van bodemvruchtbaarheid gaat traag, maar opbouw ook. Vooral op deze lichte kalkrijke gronden is opbouw van organische stof een moeilijk proces dat zich hier toch duidelijk voltrekt. De gehalten betreffen analyses van de laag 0-25 cm. Door woelen en regenwormen is de humushoudende laag in 2017 ruim 35 cm dik geworden. De werkelijke humusopbouw is dus nog aanzienlijk hoger dan de analysewaarden aangeven. De snelle stijging van het organische stofgehalte in de eerste jaren kan te maken hebben met de wat hogere mestgiften in die tijd, nodig om intensievere teelten mogelijk te maken.\nInteressant is ook de zuurgraad. De pH-waarde wordt lager. De aanvankelijke waarde van 7,5 is veel te hoog en geeft een onevenwichtig bodemleven met een ongunstig evenwicht tussen opbouw en afbraak van organische stof.\nHet gehalte aan wateroplosbaar kiezel neemt toe. Kiezel is gunstig voor bijvoorbeeld de ziekteresistentie van de gewassen, het blad wordt steviger. Het wateroplosbare kiezelgehalte in de bodem duidt ook op een toenemende activiteit van het bodemleven. Mineralen in de bodem lossen niet zomaar op. Dat moet het bodemleven doen.\nOok de bodemademing neemt toe. De bodemademing is de hoeveelheid koolzuur die het gehele bodemleven uitademt. De bodemademing geeft het stikstof leverend vermogen van de bodem aan, maar heeft ook vaak een duidelijke relatie met de ziektewerendheid van de grond.\nZuurgraad, kiezelgehalte en bodemademing duiden alle drie op een toename van het bodemleven. De laatste jaren lijkt er een zekere pas op de plaats. Het kan zijn dat de gedeeltelijke overgang van stalmest naar groencompost hierbij een rol speelt. \n\nBodemstructuur en regenwormen\n\nIn 2015 en 2017 is aan de hand van enkele profielkuilen het bodemprofiel en de regenwormenactiviteit beoordeeld.\nErvaringen in 2015\nIn 2015 was de organische stofhoudende laag in het onderzochte perceel 38 cm dik. Dit is opmerkelijk. Op bedrijven in de omgeving is deze laag vaak niet zo dik. Periodiek wat dieper losmaken van deze laag en de activiteit van het bodemleven zullen hier de oorzaak van zijn.\nDe bodemstructuur van de bouwvoor is gunstig. Scherpblokkige structuurelementen zijn weinig aanwezig. De bouwvoor is goed doorworteld.\nIn de laag 20-38 cm overheersen de scherpblokkige structuurelementen, wat normaal is voor deze diepte. \nIn de laag dieper dan 38 cm bevinden zich roestvlekken en de verschillende afzettingenslagen zijn nog zichtbaar. Pendelende wormen hebben de verticale gangen gemaakt en hierin bevinden zich wortels. Voor de vochtvoorziening zijn deze wortels zeer belangrijk.\nEr zijn geen regenwormtellingen verricht, maar pendelende wormen (L. terrestris), naast bodembewoners (A. caliginosa) werden beide aangetroffen. Het voorkomen van L. terrestris heeft mogelijk te maken met de teelt van rogge als groenbemester. Op deze organischestof arme gronden is een bodembedekking in de winter belangrijk voor deze worm.\n﻿Ervaringen in 2017\nIn 2017 is ook op twee andere percelen het bodemprofiel beoordeeld. De regenwormenactiviteit was hier minder groot dan op het in 2015 onderzochte perceel. Uitvoeriger onderzoek is nodig voor een goed beeld, maar het onderzoek in 2015 geeft wel aan in welke richting de bodem zich op wat langere termijn gaat ontwikkelen.\nHet totale beeld van bodemanalyses en profielkuileigenschappen laat zien dat een goed bodembeheer echt werkt.\n\nDe teeltwijze\n\n1986-2018\nJaar 1 Aardappel met rogge\nJaar 2 Pompoen met rogge\nJaar 3 Bloemkool met veel blad dat de winter blijft liggen\nJaar 4 Peen, hierna zwarte grond\nJaar 5 Sperzieboon of spinazie met rogge\nJaar 6 Ui met rogge\n \nDit is een bodemverbeterende vruchtopvolging.\nDe rogge stond er van september tot maart (ca. 5 maanden)\n \n66% van de oppervlakte rogge\n17% bloemkoolblad\n17% zwart\n \nMest. Eerste jaren vrij ruim vaste rundermest.\nDaarna de hoeveelheid die toegestaan was volgens de mestwetregelgeving. Bloemkool wat meer mest, ui wat minder, peen geen mest, aardappel en pompoen gemiddeld.\nVanaf het begin is na hoofdgewassen rogge als groenbemester gezaaid waardoor de bodem in de winter bedekt was. Dit gebeurde alleen bij de gewassen waar dat mogelijk was, maar vaak was 80% van de oppervlakte in de winter bedekt.\nVaste mest, voornamelijk rundermest is de hoofdbemesting geweest. Bij een deel van de gewassen werd tamelijk verse mest gebruikt, bij een deel een jaar lang gecomposteerde mest. Stikstofrijke hulpmeststoffen werden incidenteel toegepast.\n\nBijzonderheid: het T-aaltje\n\nIn het begin verliep de groei van de meeste gewassen goed, maar een aantal gewassen, vooral ui, peen en aardappel hadden nogal veel aaltjesschade. Het was het op dit soort gronden beruchte aaltje paratrichodorus teres (T-aaltje). In een biologische-dynamische teelt lijkt dit niet zo makkelijk te bestrijden. Na een aantal jaren verdween de hinder van het aaltje geheel. Bodemstructuur en bodemleven zullen hier een rol bij gespeeld hebben. Het belang van een goed bodembeheer werd bij de start van het bedrijf dus al snel duidelijk.\n\nWat onder meer opvalt\n\nWe zien bij deze bodem een toename van het organische stofgehalte, het wateroplosbare kiezelgehalte en de bodemademing. Verder een belangrijke invloed die het bodemleven heeft op de bodemstructuur.\nHet beheer van de bodem wordt gekenmerkt door het gebruik van vaste mest en groenbemesters. Een ander kenmerk is dat niet af en toe, maar bijna ieder jaar er voedsel aan het bodemleven wordt aangeboden. Misschien is dat laatste wel het belangrijkste. Het bodemleven kon zich gedurende 31 jaar volledig instellen op een jaarlijks aanbod van voedsel via gewasresten, mest en groenbemesters. Zowel verteerbaar stikstofrijk organisch materiaal (blad van gewassen en groenbemesters en mest in stalmest) als koolstofrijk materiaal (wortels van gewassen en groenbemesters en stro in stalmest) werden beide aangeboden. Dit laatste is van groot belang voor een evenwichtig koolstof- en stikstofbeheer."
  },
  {
    "objectID": "goedbodembeheer/het-stikstofprobleem.html",
    "href": "goedbodembeheer/het-stikstofprobleem.html",
    "title": "Het stikstofprobleem",
    "section": "",
    "text": "Het stikstofprobleem\n\n     ![](../img/drijfmest%20en%20regenwormen%20028-1920w.JPG)\n\n\n12 mogelijkheden om stikstof binnen het bedrijf te houden:\nDe landbouw laat veel nitraat naar het oppervlaktewater verdwijnen en veel stikstof als ammoniak naar de natuurgebieden en de buren. Bij de huidige stikstofproblematiek gaat het om die ammoniak. Deze is verantwoordelijk voor 46% van de emissie van stikstof in Nederland.\nDe oorzaak is de wereldmarkt. Deze houdt geen rekening met duurzaamheid nu en later en dwingt boeren dingen te doen niet verantwoord zijn. De overheid moet ingrijpen dat is duidelijk. Maar waarom gaat al die stikstof de lucht in bij de veehouderij en is daar wat aan te doen?\nDe aard van stikstof is eigenlijk dat stikstof helemaal niet in gebonden vorm in bodem, plant of dier wil zitten. Het lijkt wel of stikstof weer terug wil naar de lucht. Met buitengewoon veel energie is vrije luchtstikstof aan waterstof of zuurstof gebonden. In de fabriek met fossiele energie of op de akker vooral via vlinderbloemige gewassen met zonne-energie.\nWat kan een boer doen? 12 mogelijkheden.De boer kan van alles doen, maar een fundamentele oplossing is de beste. Die ligt bij koolstof. Wanneer er ergens in de landbouw vrije nitraat of lachgas of ammoniak ontstaat dan moeten er direct koolstofverbindingen in de buurt gebracht worden. Koolstof weet gebonden stikstof te bedwingen. Er komt een dynamiek tussen koolstof en stikstof die iets moois oplevert. Bij alle bodems op de wereld die vruchtbaar zijn is er een dynamiek tussen koolstof en stikstof. Het gaat niet om een evenwicht tussen koolstof en stikstof, maar om een dynamiek, een wisselwerking. Deze is mogelijk door een evenwicht in aanvoer van koolstof- en stikstofvebindingen. Dit evenwicht is in de moderne veehouderij volledig zoek. \n“landbouw is eigenlijk de dynamiek tussen koolstof en stikstof verzorgen”Dus aan de slag. Enkele voorbeelden:\n1. Begin bij het voer. Niet teveel eiwitrijk voerDe huidige extreem hoge melkproducties zijn alleen mogelijk met zeer eiwitrijk (dus stikstofrijk) voer. Minder eiwitrijke soja en meer gras als voer. Het gras ouder laten worden geeft ook minder stikstofrijk voer en dat hoeft niet ten koste te gaan van de opbrengst. Van de eiwit in het voer wordt nu ca. 25% benut. De rest wordt uitgescheiden als ammoniak en ureum via uitwerpselen en urine. De uitstoot van ammoniak komt voor 90% uit de landbouw en 85% daarvan komt uit mest en urine. Melkkoeien zijn de belangrijkste bron van ammoniak. In mest en urine zit weinig ammoniak. Het zijn bacterien die de ammoniak vormen en dat gaat snel: binnen 1 tot 2 uur.\n2. Bij de urine en fecaliën direct koolstofrijk materiaal brengenIn Trouw van 22 november 2019 beschrijft Wytze Nauta het gebruik van stro. Stro is koolstofrijk. Het was Jaap van Bruchem van de WUR die hier zo’n 30 jaar geleden al op wees. Geeft ca. 5% gehakseld stro bij het voer van de koeien. Voeg ook gehakseld stro toe aan de ligboxen. De stro bindt stikstof en de mest stinkt niet meer bij het uitrijden. \n3. Drijfmest geven aan koolstofrijke gewassenDe veehouderij omschakelen naar vaste mest is extreem ingrijpend. Bedrijfssystemen zijn gericht op drijfmestproductie. Geef de stikstofrijke drijfmest aan een koolstofrijk gewas. Bij de groenbemesters aan de groenbemesters met een hoge C/N verhouding. Dat zijn bij groenbemesters onder meer koolgewassen en geen vlinderbloemigen (zie tabel).\n\n4. Geef drijfmest aan groenbemesters met veel wortelsHet zijn de wortels van groenbemesters die de meeste koolstof bevatten. Heeft een groenbemester veel wortels dan kan daar drijfmest gebruikt worden. Rogge met zijn extreem intensieve beworteling is dan een optie; in mindere mate ook Japanse haver.\n5. Gras-klaver telenGras-klaver met de stikstofrijke gewasresten van de klaver en de koolstofrijke wortels van het gras is perfect om de wisselwerking tussen stikstof en koolstof te bewerkstelligen. Daarbij is de bodem het hele jaar bedekt en doorworteld. Gras-klaver is de ideale bodemverbeteraar.\nDit zijn enkele voorbeelden om een dynamiek tussen koolstof en stikstof te krijgen middels een evenwicht in aanvoer van beide. Er zijn veel meer mogelijkheden. Belangrijk is om het hele jaar door er steeds weer op te letten dat stikstofverbindingen door afwezigheid van koolstofverbindingen hun eigen gang kunnen gaan. De biologische landbouw is al een heel eind met het vinden van een evenwicht tussen koolstof en stikstof. Bij de gangbare landbouw kunnen de gewenste maatregelen meestal niet genomen worden. Hulp van de overheid is nodig: voorlichting, onderzoek en regelgeving.\nAndere mogelijkheden:6. Mest en urine scheiden\nIn de stal ontwijkt veel ammoniak. De urine via een aparte goot snel naar de mestkelder laten stromen en de mest via een schuif regelmatig afvoeren voorkomt een deel van het ontsnappen van ammoniak. Er zijn ook robots die de mest afzuigen. \n7. Aanpassen open roostervloerDe openingen van een open roostervloer kunnen afgedicht worden met kleppen. Nog beter is voor een dichte vloer kiezen. Op het moment heeft 20% van de 15.000 melkveehouders een emissiearme stal.\n8. Drijfmest verdunnen\nBij een sleepslangensysteem is het verdunnen van drijfmest met water gebruikelijk om het goed te kunnen verpompen. Bij een sleepvoetmachine is dat niet gebruikelijk maar wel mogelijk. De ammoniakemissie wordt dan lager, maar vooral in een droge periode de opbrengst hoger. Bij onderzoek wordt tot 48% reductie verkregen, maar in de praktijk is 20% gemiddeld bij een verdunning van 1 op 0,33. De mate van reductie is afhankelijk van weers- en bodemomstandigheden, mestsamenstelling en techniek van toediening,   \n9. Aanzuren van drijfmest\nWanneer de mest zuur is ontwijkt er weinig ammoniak. In Denemarken wordt er met zwavelzuur gewerkt. Voor Nederland is dit waarschijnlijk geen goede oplossing. Er kan giftig waterstofsulfide ontstaan. Ook andere problemen zijn te verwachten, bijvoorbeeld corrosie. \n10. Vlak voor regen uitrijden\nNiet ieder kan dit doen omdat het vaak de loonwerker is die de mest uitrijdt. \n11. Meer beweidenMeer beweiden is een middel. In de stal verdwijnt meer ammoniak dan in de wei. 12. Minder jongvee aanhoudenDit is ook een van mogelijkheden.\nNiet doen: diepe mestinjectie\nHerman de Boer (WUR): Diepe mestinjectie en gleuven dichtstoppen. Begin er niet aan. Je trekt de graszode kapot, het bodemleven krijgt een extra tik (zuurstofgebrek). Het brandstofverbruik is hoger. De lachgasemissie neemt waarschijnlijk toe. Het is achterhaalde jaren-80-techniek.\nOok niet doen:Ureaseremmershet enzym urease vertraagd de vorming van ammoniak.\nKoelen van mestBij lagere temperatuur ontwijkt minder ammoniak. Koelen zal effect hebben, maar kost veel energie. \n\nMooi voorbeeld van stikstof (klavergroenbemester) en koolstof (maisresten) bij elkaar brengen op Zuid-BevelandLees meer over dit ammoniakverliezen in dit WUR onderzoek"
  },
  {
    "objectID": "goedbodembeheer/bandendruk.html",
    "href": "goedbodembeheer/bandendruk.html",
    "title": "Bandendruk en rupsbanden (tracks)",
    "section": "",
    "text": "Steeds zwaardere lasten en vaker rijden onder te natte omstandigheden. Let op de banden.\nBodemverdichting is te beperken door een zo laag mogelijke bandenspanning te kiezen en de aslast niet te hoog te laten worden. Je kunt ook voor rupsbanden kiezen. De druk op de bodem is dan lager. Ook het brandstofverbruik is duidelijk lager. Een gewone landbouwband zakt meer de bodem in dan een rupsband is en je rijdt daardoor met een band als het ware steeds een berg op."
  },
  {
    "objectID": "goedbodembeheer/bandendruk.html#bandenspanning-en-aslast",
    "href": "goedbodembeheer/bandendruk.html#bandenspanning-en-aslast",
    "title": "Bandendruk en rupsbanden (tracks)",
    "section": "Bandenspanning en aslast",
    "text": "Bandenspanning en aslast\nBodemverdichting ontstaat door een onjuiste balans tussen de door berijding uitgeoefende drukken/krachten en de draagkracht van de grond. Bodemverdichting wordt voorkomen als de door banden uitgeoefende druk lager is dan de draagkracht van de bodem. In de praktijk worden de toelaatbare as en wiellasten meestal overschreden door de transportvoertuigen die bij de oogst en mesttransporten worden gebruikt.De reactie van de grond op het contact wiel-grond is zeer complex. Hierin zijn het vochtgehalte en verticale bodemdruk de belangrijkste parameters.\nDe volgende\nvuistregels\ngelden voor de maximaal toelaatbare gemiddelde bodemdruk:\nmaximale bodemdruk normaal: 1 barvoorjaar (bouwland): 0,5 bar.\nVeel voorkomende bandendrukken:\nTransport 2 - 6 bar\nVoorwiel tweewielaangedreven trekker 2 - 3 barMaaidorsers 2 - 3 barZelfrijdende bietenoogstmachines 2 - 3 bar\nEen gemiddelde bodemdruk van 1 bar komt overeen met een last van 10 ton op een contactvlak van 1 m². De grootste landbouwband (met een breedte van 110 cm en een diameter van 186cm) heeft bij de juiste belasting/bandenspanning een contactvlak van ongeveer 0,5 m². Dit betekent bij toepassing van de 1 bar regel dat de grootste band maximaal 5 ton mag dragen. Bij toepassing van de 1 bar regel zijn de volgende lasten toelaatbaar:- Wiellast: maximaal 5 ton.- Aslast: maximaal 10 ton\nMaximale lasten voor een- twee- en drie-assige wagens (gewichten in tonnen)\nEnkele as Gestuurde tandemas Gestuurde drieasser\nMaximum nuttige as 8 15 22Maximum voertuiggewicht 10 20 30Maximum aslast 10 10 10Maximum wiellast 5 5 5Een groot aantal voertuigen heeft een te hoge bodemdruk. De oplossing moet worden gezocht in een aantal maatregelen om deze bodemdruk te verlagen:-Bredere banden.-Meer banden-Verlagen bandenspanning (dit is niet zonder gevolgen voor last of snelheid)-Rubberrupsen\nNiet op alle voertuigen zijn de grootste banden te plaatsen, dus zal men moeten werken met lagedrukbanden en een drukwisselsysteem. Hierdoor kan een voertuig met 30 ton totaalgewicht toch met een toelaatbare bodemdruk van maximaal 1 bar op het land en met een hogere druk weer op de weg rijden.Een drukwisselsysteem verzorgt een lage bandenspanning op het veld.Door toepassing van een drukwisselsysteem rijdt de trekkerachterband op de weg bijvoorbeeld op 1,7 bar en in het veld op 0,8 bar bandenspanning.\nVoor de hoofdbewerking van het zaaibed wordt steeds meer de driewielige trekker gebruikt (zogenaamde “Trike”). Een 3 meter Trike kan met drie brede banden op lage druk een 3 meter breed homogeen aangedrukt zaaibed maken.\nMet een halfrupssysteem is een lage bodemdruk te realiseren. Het contactvlak van deze 37,5 cm brede rupsband is vergelijkbaar met het contactvlak en een 105 cm brede 66x43.00-25 luchtband.\nDe rubberen rupsen kunnen een goede aanvulling zijn wanneer de banden geen oplossing meer kunnen bieden. Door het gebruik van rupsen kan de bodemdruk worden verlaagd tot 0,2 tot 0,5 bar. Met name de halfrupssystemen zijn een goede oplossing om de trekkracht te vergroten onder moeilijke omstandigheden.\nAlgemeen:- Bandenspanning op het land: 0,4 tot 0,8 bar.- Meerassers moeten gestuurd zijn."
  },
  {
    "objectID": "goedbodembeheer/bandendruk.html#het-tracksysteen-bekeken-en-vergeleken",
    "href": "goedbodembeheer/bandendruk.html#het-tracksysteen-bekeken-en-vergeleken",
    "title": "Bandendruk en rupsbanden (tracks)",
    "section": "Het tracksysteen, bekeken en vergeleken",
    "text": "Het tracksysteen, bekeken en vergeleken\nOnderstaande tekst over rupsbanden/tracksystemen is een onderdeel van de afstudeerscriptie Grip op Bodemverdichting van Arne Jens Kraaij (Aeres, Dronten). Het zijn de hoofdstukken 4 en 5. Onze dank aan Arne Jens voor de toestemming deze uitvoerige en grondige tekst te mogen plaatsen. De complete tekst met meer informatie over bodemstructuur en verdichting is te vinden op www.greeni.nl.\n\nVerschillende tracksystemen\nNaast verschillen in afmetingen tussen tracksystemen, zijn er ook technische verschillen. Het grootste verschil zit in de manier van monteren onder een trekker of zelfrijdende machine. In hoofdlijnen zijn er twee onderscheidende technieken: rechtstreeks op een vlakke wielnaaf gemonteerd of met een groot hoofdlager. Deze laatste montagetechniek is vergelijkbaar aan die van een normaal wiel, waarbij de velg ook een gat in het hart heeft. In figuur 12 zijn de verschillen goed zichtbaar, bij montage rechtstreeks op de wielnaaf neemt de transportbreedte van de machine toe. Het systeem met een hoofdlager biedt ruimte voor een eindaandrijving of steek-as, de transportbreedte is nagenoeg gelijk aan een band met dezelfde breedte. Het laatstgenoemde systeem vraagt meer onderhoud vanwege het grote hoofdlager (Heugten, 2013). \n\nFiguur 12: links montage op vlakke naaf, rechts groot hoofdlager met ruimte voor eindaandrijving. (Camso, 2016) \nEr bestaat nog een derde aanbouwtechniek waarbij gebruik wordt gemaakt van een aanbouwframe. Dit systeem wordt vaak gebruikt voor de smalle rupsen om cultuurwielen te vervangen. Vanwege het feit dat dit niet een systeem is dat eenvoudig uitwisselbaar is met normale wielen en er weinig tot geen onderzoek is gedaan naar rupsen met deze afmetingen wordt deze techniek niet in dit afstudeerkstuk behandeld.\n \nNaast de verschillende aanbouwtechnieken is er ook een kenmerkend verschil in spansystemen. Zo maakt producent Soucy gebruik van een mechanisch spansysteem waar Zuidberg en Camso kiezen voor een gesloten hydraulisch spansysteem. Het voordeel van een mechanisch spansysteem is dat deze betrouwbaar en eenvoudig is. Het gesloten hydraulisch spansysteem gebruikt een cilinder met een accumulator, deze moet een keer per jaar op druk worden gebracht. De accumulator zorgt er voor dat de cilinder een dempende werking heeft en dus schokken op kan vangen (Heugten, 2013). \n\n\nTracksysteem & Landbouwband\nDe druk die een landbouwmachine overdraagt op de bodem is afhankelijk van de massa van de machine en het contactoppervlak met de grond. Als de massa gelijk blijft maar het contactoppervlak neemt toe, dan neem de druk per vierkante centimeter op de bodem af. Om het contactoppervlak groter te maken kan men kiezen voor een bredere band of rups, er zijn echter grenzen.\n\n\nDe landbouwband\nGangbare landbouwbanden zijn er tot een breedte van 1050 millimeter, er is een bredere band ontwikkeld deze is 1250 millimeter (Mitas, 2014), maar deze is vrijwel niet toepasbaar in de Nederlandse landbouw. Naast de breedte van de band, heeft ook de hoogte van de band invloed op het contactoppervlak. Hoe hoger een band is, hoe groter het contactoppervlak wordt, uiteraard zijn er ook hier grenzen. Een bandenmaat wordt aangeduid in: breedte van de band, flankhoogte en de binnenmaat in inch, bijvoorbeeld: 650/75R38. De breedte is 650 millimeter, de flankhoogte is 75% van de breedte en de binnenmaat van de band en dus de buitenmaat van de velg, is 38 inch. Een 650/65R42 heeft nagenoeg dezelfde hoogte, alleen is de flankhoogte lager en de binnenmaat groter. Dit betekent dat de band minder luchtinhoud heeft, dat resulteert in een lagere maximaal toegestane last. Bij een spanning van 1 bar is dit verschil ongeveer 1000 kilogram. Daarnaast kan een band met minder luchtinhoud minder afplatten bij een lage bandenspanning. Dit is tot slot de laatste en meest belangrijke factor om het contactoppervlak te kunnen vergroten. Hoe lager de bandenspanning is, hoe beter een band afplat (Huybrechts, 6 september 2013). Maar het verlagen van de bandenspanning kent ook grenzen. Als de bandenspanning afneemt neemt ook de maximaal toegestane wiellast af. In tabel 1 is de maximale belasting van een standaard trekkerband te zien bij verschillende spanningen en verschillende snelheden. Opvallend is het feit dat de tabel voor deze standaard band geen maximale wiellasten laat zien onder de 1.0 bar. Daaruit zou men kunnen concluderen dat de fabrikant dit niet raadzaam acht. \nTabel 1: maximale wiellast 650/75R32 band (Michelin, n.d.) \n\n\n\nDe Ultraflex band\nDe VF en IF, ook wel ultraflex banden zijn ontwikkeld om belast te worden bij relatief: lage bandenspanningen, hoge wiellasten en hoge snelheden. Dat blijkt ook uit tabel 2. De IF 650/75 R 30 is qua afmetingen vergelijkbaar met de standaard landbouwband uit tabel 1. \n\nDe aangegeven maximaal wiellasten voor deze banden zijn bij een snelheid van 65 kilometer per uur, zoals ook onderaan de tabel is af te lezen. Opvallend is dat deze snelheden bij de standaard band niet wordt aangegeven. De tabel gaat tot maximaal 2,4 bar omdat hierboven de IF band geen voordeel heeft ten opzichte van een standaard landbouwband. De IF band biedt tot 20% meer draagvermogen, de VF band tot 40% meer draagvermogen dan een standaard landbouwband van dezelfde afmetingen (Michelin, n.d.). \n\n\nHet tracksysteem\nRupsen voor tracksystemen zijn verkrijgbaar in een aantal vaste breedtes: 610, 760 en 920 millimeter. Daarnaast heeft elk tracksysteem een vaste lengte, een mogelijkheid om het in contactoppervlak te variëren bij bijvoorbeeld transport op de weg of veldwerk ontbreekt. Er is wel een onderscheid te maken door gebruik van verschillende systemen. Er zijn grofweg drie variaties leverbaar met: twee, drie of vier tussenassen. In figuur 13 is het verschil te zien tussen een systeem met vier tussenassen en een systeem met twee tussenassen. Meer tussenassen betekent een groter contactoppervlak op de grond. \n\nFiguur 13 tracksystemen met 4 en 2 tussenassen (Industry, 2015) \nEr zijn verschillende varianten op de markt om voor elke machine een passende oplossing te kunnen bieden. Voorbeelden zijn: een kleiner aandrijfwiel voor montage op de vooras van een trekker, een asymmetrisch systeem waarbij het aandrijfwiel uit het midden is geplaatst, zoals het rechter tracksysteem in figuur 13. In figuur 14 is te zien dat door de asymmetrische vormgeving, de tracksystemen kunnen worden gemonteerd zonder dat de trap of brandstoftank moet worden gedemonteerd. \n\nFiguur 14: tracksystemen met 2 tussenassen en asymmetrische vormgeving (mike_v, 2015). \n\n\nTracksysteem vs. Landbouwband\nIn theorie zal het grotere contactoppervlak van het tracksysteem moeten resulteren in een lagere bodemdruk. Of dit ook het geval is, is onder andere onderzocht in een onderzoek van: Wageningen UR, CAH Vilentum en de Universiteit van Uppsala in Zweden in opdracht van Boerderij (Knuivers, 2013). In dit onderzoek zijn twee zelfrijdende bunkerrooiers gebruikt waarvan bij de een de vooras is voorzien van Michelin CerexBib-IF 900/60 R-38 banden en bij de andere rooier werden voorop twee tracksystemen gemonteerd van Zuidberg met een rupsbreedte van 90 centimeter. Achterop beide rooiers waren standaard radiaalbanden, zonder IF-technologie, van 90 centimeter breed gemonteerd. De test is uitgevoerd met een volle bunker, waardoor de wiellast per wiel 14,2 ton bedraagt voor de rooier op banden. Bij de rooier op rupsen is die wiellast per rups 16,7 ton. Het verschil zit voornamelijk in het leeggewicht van de rooiers, de rooier met rupsen is een nieuwer model dat 8 ton meer weegt. Bovendien weegt een tracksysteem 1,5 ton meer dan een band. Bij een bandenspanning van 1,7 bar, is het contactoppervlak of voetprint van de IF-band 10.795 vierkante centimeter. Deze bandenspanning wordt door Michelin aangeraden bij deze wiellast. Voor het tracksysteem met 3 tussenassen is de voetprint 17.550 vierkante centimeter. Op een diepte van 20 centimeter zijn bodemsensoren geplaatst om verschillende bodemspanningen te kunnen meten. In figuur 15 is te zien wat de uitslag van deze test is. Ondanks het hoger totaal gewicht van de rooier op tracksystemen, is de spanning op 20 centimeter diepte lager dan die van de rooier op banden. Verder is opvallend dat de druk veroorzaakt door de rups niet mooi egaal is, maar dat de loopwielen van de tussenassen terug te zien zijn. Aan de rechterkant in de grafiek is de grondspanning te zien die de achterwielen van de rooiers hebben veroorzaakt, deze is bij de rupsrooier iets hoger omdat de totale massa groter was. \n\n\n\nBandendruk tracksysteem rupsbanden\n\n\nFiguur 15: bodemspanningen van IF-band en tracksysteem op 20 cm diepte (Knuivers, 2013) \nIn een ander onderzoek hebben Ansorge en Godwin aangetoond dat een track voor minder verticale bodemverplaatsing zorgt dan een landbouwband (Ansorge & Godwin, 2007). Dit onderzoek is uitgevoerd in een gecontroleerde laboratorium omgeving. Op deze manier zijn externe factoren zoals verschillende bodemstructuren of samenstellingen uitgesloten. In dit onderzoek zijn verschillende bandenmaten met verschillende bandenspanningen vergeleken met een Terra Trac systeem van Claas, zie figuur 16. In tabel 13 is een overzicht te zien van de verschillende bandenmaten, de verschillende bandenspanningen en met welke wiellasten er is gemeten. Voor dit onderzoek zijn conventionele landbouwbanden gebruikt die destijds veel onder combines werden gemonteerd. De bandenspanning is de aanbevolen spanning bij de gebruikte weillast. Met de 800/65 R32 is er ook getest met de helft van de aanbevolen bandenspanning, 1.25 bar in plaats van 2.5.\n \nDe genoemde bandenmaten in de tabel onder de Terra Trac, zijn banden die veel worden gebruikt op de achteras van een combine. Omdat de aslast op de achteras vele malen lager ligt dan op de vooras, zijn hier de wiellasten op aangepast.  \nFiguur 16: Claas Terra Trac (Claas, 2011) \nVoor het simuleren van een combine is een stellage gebouwd om de band of de track over een geprepareerde zandbaan te trekken waarbij een hydraulische cilinder voor de wiellasten zorgt. In figuur 17 is deze stellage te zien. \n\nFiguur 17: stellage om verschillende wiellasten te simuleren (Ansorge & Godwin, 2007). \nIn de zandbaan zijn over de gehele breedte van de baan, op verschillende dieptes in de lengte talkpoeder lijnen aangebracht. Als het wiel over de zandbaan wordt getrokken, vervormd de ondergrond onder het wiel en worden dus ook de talkpoeder lijnen verplaatst. Als er dan een dwarsdoorsnede van de zandbaan wordt gemaakt, kan worden gemeten hoeveel de talkpoeder lijnen verplaatst zijn. In figuur 18 is een dwarsdoorsnede van de zandbaan te zien. \n\nFiguur 18: dwarsdoorsnede van de zandbaan na “belasting” (Ansorge & Godwin, 2007) \nOnder het wielspoor zijn de talkpoederlijntjes verticaal verplaatst, de mate van verplaatsing duidt de mate van verdichting van de bodem aan. De witte puntjes, links en rechts zijn de oorspronkelijke, onbereden uitgangspunten, daartussen geeft de witte lijn aan waar de talkpoeder lijnen voor de belasting hebben gezeten. \nBij een wiellast van 10,5 ton en een bandenspanning van 1,9 bar of hoger zijn er tussen verschillende bandbreedtes geen grote verschillen waar te nemen. De bulkdichtheid neemt in alle gevallen met ruim 17% toe. Pas wanneer de aanbevolen bandenspanning wordt gehalveerd, naar 1,25 bar, is de toename een stuk geringer. Bij deze bandenspanning wordt een wiellast van 10,5 ton echter niet aangeraden door de fabrikant. In tabel 1 is te zien dat een standaard landbouwband pas bij 3,5 bar 10 ton wiellast zou mogen dragen. Bij een bandenspanning van 1,25 bar zou het ruim de helft, 5,5 ton mogen zijn (Michelin, n.d.). Het tracksysteem vertoont duidelijke een lagere gemiddelde toename in bulkdichtheid van 13% ten overstaande van 18% bij banden. Zelfs wanneer het gewicht van het tracksysteem in ogenschouw wordt genomen. Bij de laboratoriumtest met een gesimuleerde ploegzool op 200/300 mm diepte werd met het tracksysteem geen verplaatsing van deze laag ontdekt. In eenzelfde test met de landbouwband werd deze ploegzool in de zachtere ondergrond gedrukt met ondergrond verdichting als gevolg (Ansorge & Godwin, 2007)."
  },
  {
    "objectID": "goedbodembeheer/bandendruk.html#toepassingsmogelijkheden",
    "href": "goedbodembeheer/bandendruk.html#toepassingsmogelijkheden",
    "title": "Bandendruk en rupsbanden (tracks)",
    "section": "Toepassingsmogelijkheden",
    "text": "Toepassingsmogelijkheden\nIn het voorgaande zijn meerdere varianten en modellen van tracksystemen voorbij gekomen, in dit hoofdstuk worden verschillende toepassingsmogelijkheden besproken. De meest gangbare toepassingen worden behandeld. Uiteraard zijn er buiten de genoemde voorbeelden nog andere gebruiksmogelijkheden, dit is echter een nichemarkt en zal derhalve buiten beschouwing worden gelaten. \n\nOogstmachines\nTracksystemen worden vooral onder zelfrijdende oogstmachines gebruikt omdat dit zware machines zijn die in het najaar, wanneer de omstandigheden niet optimaal zijn, de oogst van het land moeten halen. In het verleden werden deze systemen als laatste redmiddel gebruikt om op drassige percelen alsnog te kunnen oogsten. Tegenwoordig worden de tracksystemen steeds vaker gebruikt om de bodem zo veel mogelijk te ontzien. Daarom worden oogstmachines optioneel of standaard steeds vaker af fabriek geleverd met een track onderstel (Boerenbusiness, Nederlandse landbouw rijp voor rupssysteem, 2014). \n\n\nHakselaar\nDe maisoogst vindt grotendeels plaats tussen september en november, in deze periode kan het land behoorlijk nat zijn. Steeds meer loonwerkers hebben tracksystemen die bij de maisoogst onder de hakselaar gemonteerd kunnen worden (Tholhuijsen, 2013). Afhankelijk van het merk en type hakselaar zijn verschillende tracksystemen geschikt voor een hakselaar. In sommige gevallen zullen aan de hakselaar aanpassingen gemaakt moeten worden, zoals het verwijderen van de trap of delen van het spatbord. Voornamelijk bij tracksystemen met meer dan twee tussenassen zijn dit soort aanpassingen vaak noodzakelijk. In figuur 19 is te zien dat de originele trap naar de cabine is vervangen door een alternatieve trap die tijdens het transport naar achter weg klapt. \n\nFiguur 19: New Holland hakselaar op Camoplast tracksystemen (Jonckheere, 2012) \nKleinere tracksystemen zoals is figuur 20 zijn makkelijker te monteren omdat er geen aanpassingen aan de hakselaar nodig zijn. Het nadeel van deze tracksystemen zit ook in de afmeting, omdat het systeem kleiner is, is ook de voetafdruk van deze track kleiner. \n\nFiguur 20: Krone op Zuidberg tracks (Agrolog, 2008)\n\n\nCombine\nOndanks dat het combinen van graangewassen veelal in de zomer gebeurt, wordt er toch gebruik gemaakt van tracksystemen onder combines. In sommige gevallen is het net als bij hakselaars een redmiddel om een drassig perceel te kunnen betreden. Hierbij heeft het weer een belangrijke invloed. Korte periodes van zon maken het soms noodzakelijk om het land te betreden wanneer de ondergrond dit nauwelijks toelaat. Dan kan een tracksysteem uitkomst bieden. Vaak zijn de tracksystemen ook een preventiemiddel om bodemverdichting te voorkomen. Omdat combines zwaarder worden, de graantanks groter en voorzetstukken breder, neemt de aslast hand over hand toe. De verkoop van Terra Trac systemen die af fabriek onder Claas combines leverbaar zijn is in 2011 ten opzichte van 2010 ook niet voor niets verdubbeld (Mark, 2012). Zoals in tabel 4 is te zien, mag de achteras niet vergeten worden als het gaat om bodemverdichting. Als op de achteras verkeerde banden of een verkeerde bandenspanning wordt gekozen, kunnen deze voor extra bodemverdichting zorgen. Dan kan het effect van bodem besparende maatregelen op de vooras teniet gedaan worden. Afhankelijk van de combine en het type tracksysteem zullen in sommige gevallen net als bij de hakselaars aanpassingen moeten worden gedaan bij het monteren van de tracksystemen. Over het algemeen is er bij een combine meer ruimte en zal een groter tracksysteem niet meteen tot problemen leiden. \n\n\nZelfrijdende rooimachine\nEr zijn twee soorten zelfrijdende rooimachines te definiëren: een wagenrooier en een bunkerrooier. In figuur 21 is een voorbeeld te zien van een wagenrooier. Kenmerkend voor dit type rooimachine is dat er constant een kiepwagen naast moet rijden om de oogst in op te vangen. Het eigengewicht van deze machines is relatief laag, maar er vinden constant extra transportbewegingen op het perceel plaats. Ook onder wagenrooiers worden in soms op tracksystemen gemonteerd, de wagenrooier in figuur 21 is voorzien van een Claas Terra Trac. \n\nFiguur 21: zelfrijdende wagenrooier (Demijba, 2006) \nEr zijn ook rooimachines die gebruik maken van een voorraadbunker. De rooimachine slaat de oogst tijdelijk zelf op. Vervolgens lost deze bijvoorbeeld op een centraal punt op het perceel of in een kiepwagen al dan niet op de koppakker van het perceel. Door het opslaan van de oogst kan de totale massa behoorlijk oplopen. Het gebruik van tracksystemen is bij ongunstige omstandigheden tijdens de oogst in sommige gevallen dan ook noodzakelijk. Bij een zelfrijdende rooier voor bieten met een bunker voor 22 ton kan de wiellast oplopen tot 16 ton. Bij een aardappelrooier met een bunker voor 15 ton is dit zelfs 16,5 ton. Dit zijn de machines uit het topsegment maar geen zeldzaamheid in\nNederland. Dit zijn machines die standaard worden voorzien van tracksystemen (Vermeulen, Verwijs, & Akker, 2013). Het gebruik van bunkerrooiers kan het aantal transportbewegingen op een perceel minimaliseren. Bijvoorbeeld wanneer er alleen op kopakkers wordt gelost of wanneer alles op een centraal punt wordt gelost. Een ander bijkomend voordeel van een bunkerrooier is dat deze door kan gaan ook wanneer er geen kiepwagen in de buurt is. In figuur 22 is een Agrifac Quatro voorzien van Zuidberg tracks, dit is een middelgrote bunkerrooier. \n\nFiguur 22: Agrifac op Zuidberg tracks (BartVALTRAdriver, 2013) \n\n\nTrekkers\nIn hoofdstuk 3.1.3 is de rupstrekker al behandeld, het is echter ook mogelijk om een conventionele trekker te voorzien van tracksystemen. Hierdoor worden de voordelen van zowel de trekker als de rupstrekker gecombineerd. Het gewicht van een trekker is ten opzichte van bijvoorbeeld een bunkerrooier relatief laag. Toch zijn er veel situaties waarin het voordelen kan opleveren om een trekker op tracksystemen te gebruiken. Een oogstmachine komt pas op het land wanneer de oogst rijp is, dan hoeft het gewas niet meer te groeien. Een trekker moet voor die tijd alle bewerkingen uitvoeren en komt dus op kritieke momenten op het perceel. Een goed voorbeeld is het zaaien, de grond wordt dusdanig geprepareerd om een goed zaaibed te vormen. Wanneer het perceel dan wordt bereden met een zaaicombinatie die te veel druk op de bodem uitoefent, kan het zaaibed beschadigd raken. Een ander voorbeeld is het ploegen van kleigronden in het najaar, percelen zijn vaak nat waardoor er gemakkelijk schade ontstaat. Bovenover ploegen op rupsen is dan een goed alternatief. In figuur 23 is een voorbeeld te zien van de toepassing van tracksystemen in de veehouderij. \n\nFiguur 23: sleepslangen met Soucy tracks (Landbouwpowers, 2015)\nOmdat trekkers zo compact mogelijk worden gebouwd, is het sommige gevallen noodzakelijk om aanpassingen te doen om de tracks te kunnen monteren. In figuur 23 is dit niet het geval, hier zitten de trap en brandstoftank nog op de originele plaats. In figuur 24 is een relatief licht trekker van ongeveer 140 pk uitgevoerd met Camoplast tracks. Omdat dit een kleine trekker is, is de brandstoftank vervangen voor een tank in de fronthef en is de trap verwijderd. \n\nFiguur 24: Claas Arion 640 op Camoplast tracks (Stark, 2015) \n\n\nOverige zelfrijders\nNaast oogstmachines en trekkers, zijn er ander zelfrijders die gebruik kunnen maken van tracksystemen. Voor de transport van de oogst tijdens het oogsten wordt soms gebruik gemaakt van overlaadwagens. In figuur 25 is een zelfrijdende Terra Gator omgebouwd tot overlaadwagen om op drassige percelen de oogst naar transportwagens te brengen. Op deze manier hoeven de transportwagens het perceel niet te betreden. In figuur 26 is een zelfrijdende spuit van tracksystemen voorzien. \n\nFiguur 25: Terra Gator op tracks (Koonstra, 2011) \n\nFiguur 26: John Deere spuit op Camoplast tracks (Stark, 2015) \nMaar ook buiten de agrarische sector worden tracksystemen ingezet. Bijvoorbeeld in de bosbouw of natuuronderhoud. De ondergrond in een natuurgebied kan drassig zijn waardoor deze moeilijk begaanbaar en zeer schade gevoelig is. Bijvoorbeeld maaiwerkzaamheden of het oogsten van hout. In figuur 27 is een oogstmachine voor bomen op Camoplast tracks te zien. \n\nFiguur 27: Ecolog op Camoplast tracks (timber-online, 2010) \nIn figuur 28 is een zelfrijdende gronddumper te zien die wordt ingezet bij grondverzet werkzaamheden. Bij grondverzet vinden er vaak veel transportbewegingen over hetzelfde spoor plaats. Door het meermaals bereiden van hetzelfde spoor raakt deze verdicht en wordt de draagkracht kleiner. Met behulp van tracksystemen wordt de schade zo veel als mogelijk beperkt en ook bij een lager draagkracht van de ondergrond kunnen de zelfrijdende dumpers doorgaan. \n \n\nFiguur 28: Bell gronddumper op Camoplast tracks (Fuhler, 2016) \n\n\nKiepwagens en andere getrokken machines\nNaast zelfrijdende machines, zijn ook getrokken werktuigen te voorzien van tracks. In de meeste gevallen zijn deze tracks niet aangedreven en wordt de machine voortbewogen door een trekker. Tijdens het oogsten wordt vaak gebruik gemaakt van een overlaadwagen als de omstandigheden het gebruik van gewone kiepwagen niet toelaat. Maar ook om bodemverdichting te voorkomen of om wegen vrij te houden van modder worden overlaadwagens ingezet. Het voordeel van een overlaadwagen is dat deze op het perceel blijft en zelden de openbare weg op hoeft. Om deze reden kan de wagen optimaal worden aangepast voor gebruik in het veld. In figuur 29 worden twee overlaadwagens op een rupsonderstel ingezet tijdens het oogsten van rode bieten. Op de openbare weg loopt de wagen op de achterste as met luchtbanden. Aan het wringen van het rupsonderstel bij stuurmanoeuvres is ook gedacht. Een stuurstang registreert de hoek van de combinatie, als deze te klein wordt drukt een cilinder de achterkant van de rups omlaag. Op deze manier wordt het draaien vergemakkelijkt. (Boom, 2013). \n\nFiguur 29: overlaadwagens op een rupsonderstel van ERF B.V. (Boom, 2013) \nEr zijn ook andere getrokken werktuigen te voorzien van tracksystemen zoals in figuur 30 is te zien. Hier is een Tebbe meststrooier voorzien van een rupsonderstel. Ook bij deze machine is een as met luchtbanden gemonteerd om het rupsonderstel te ontzien tijdens het transport over de weg.\n \n\nNieuwe alineaFiguur 30: Challenger met Tebbe meststrooier met Camoplast rupsonderstel (Areco, 2015)\n \nOok kleinere werktuigen zijn op een rupsonderstel te plaatsen, zoals het voorbeeld in figuur 31. Een getrokken Horsch kunstmeststrooier op een rupsonderstel geplaats. Het akkerbouwbedrijf van Horsch heeft er voor gekozen om bijna alle werktuigen van tracks te voorzien. Ook de zelfrijdende machnies staan grotendeels op tracks."
  },
  {
    "objectID": "goedbodembeheer/boomwortels-van-gogh.html",
    "href": "goedbodembeheer/boomwortels-van-gogh.html",
    "title": "Boomwortels van Gogh",
    "section": "",
    "text": "Boomwortels van Gogh\n\n    Het laatste schilderij van Vincent van Gogh was een bodemprofiel\nDit jaar is ontdekt waar Vincent van Gogh zijn laatste schilderij maakte. Het schilderij ‘Boomwortels’ is gemaakt langs een weg bij Auvers-sur-Oise bij Parijs. Een van de wortels is nu nog steeds te zien. Het is ook de plek waar Vincent van Gogh voor de laatste keer een penseel vasthield.\nWouter van Veen van het Instituut Van Gogh in Amsterdam vond dit voorjaar een ansichtkaart van een weg in Auvers-sur-Oise met bomen met veel wortels erlangs.\nHij vergelijkt die bomen en de wortels met het Schilderij Boomwortels van Vincent van Gogh en zag veel overeenkomsten. Toen hij begin mei 2020 ter plekke ging kijken ontdekte hij dat een deel van de wortels nog aanwezig was.  \n\nHet schilderij Boomwortels. Van Gogh Museum Amsterdam\n﻿\n\nDe ansichtkaart met Rue Daubigny (1900-1910) 120 meter van het appartement waar Vincent 70 dagen woonde. ©Arthénon\n\nHet schilderij en de ansichtkaart samengevoegd. Rechtsvoor de stronk die er nu nog is. De vorm van de stronk wijst er op dat de bomen lang als hakhout werden gebruikt. De stronken zijn van iepenbomen die groeien op de rand van een mergelafgraving. De mergel was bedekt met löss ©Arthénon\n﻿﻿\n\nAnsichtkaart en schilderij vanaf de plek waar Vincent van Gogh schilderde. Op deze plek hield Vincent van Gogh waarschijnlijk voor de laatste keer een verfkwast vast. ©Arthénon\n\nHet restant van een boomstronk die ook op het schilderij staat op 15 mei 2020. ©Arthénon\n\nHet restant van een boomstronk op 30 mei 2020. ©Arthénon\n\nTer bescherming is er een wand voorgezet. Boven de afscheiding is een bodemprofiel te zien. Een humushoudende bruine bovenlaag op een lichtgekleurde ondergrond. Ook bij het schilderij is bruin bovenin te zien en lichtbruin/geel meer naar onder. Het is waarschijnlijk een lössbodem.\nVincent van Gogh was na een verblijf in een inrichting in een herberg in Auvers-sur-Oise gaan wonen. Hij huurde een kamer van 7 m2. Hij was van zijn alcoholverslaving af, was zeer actief en maakte een groot aantal schilderijen. ’s Morgens om 5 uur opstaan en aan het werk. Om 12 uur weer terug om te eten. ’s Middags nog een en ander afronden aan zijn schilderijen en ’s avonds om 9 uur naar bed. In deze tijd begon zijn bekendheid toe te nemen. Ook andere schilders kwamen op bezoek.\n﻿﻿\nOp 27 juli 1890 is hij waarschijnlijk ook vroeg begonnen aan het schilderij Boomwortels. Het is niet helemaal afgekomen, maar misschien was het plan om dat die middag op zijn kamer te gaan doen. Na stoppen met schilderen is hij naar de nabijgelegen graanakkers gelopen en heeft een zelfmoordpoging gedaan. Dat lukte niet, is wel gewond en is teruggelopen naar de herberg, maar overleed ruim 30 uur later. \n﻿\nHome"
  },
  {
    "objectID": "goedbodembeheer/bodem-en-landschap.html",
    "href": "goedbodembeheer/bodem-en-landschap.html",
    "title": "Bodem en landschap",
    "section": "",
    "text": "De bodem bepaalt in sterke mate de natuurlijke vegetatie. Overal zijn nog plekken waar de oernatuur in vrijwel ongeschonden wijze nog aanwezig is. Waar maar heel weinig natuur meer is zie je toch overal roorsrpronkelijke natuur. De bodem en de plant willen zich toch steeds weer laten zien. Door de grote diversiteit, veroorzaakt door bodemverschillen, is het Nederlandse landschap een van de meest interessante ter wereld."
  },
  {
    "objectID": "goedbodembeheer/bodem-en-landschap.html#bodem-en-landschap",
    "href": "goedbodembeheer/bodem-en-landschap.html#bodem-en-landschap",
    "title": "Bodem en landschap",
    "section": "Bodem en landschap",
    "text": "Bodem en landschap\n\nWanneer de mens niet zou ingrijpen; de bodem gaat dan wat vertellen\nOveral in Nederland kun je restanten van de situatie waarbij de mens niet of zeer beperkt in de natuur heeft ingegrepen. Je kunt dat oernatuur of oorspronkelijke natuur noemen. Dit maakt het landschap extra interessant. Het landschap is niet een willekeurig verzinsel van landschapsbeheerders, maar het vormt bijna overal een herinnering aan de oorsprong. Als je goed kijkt, worden veel samenhangen duidelijk. Oernatuur is op iedere bodem weer anders en daarom zeggen de restanten van oernatuur iets over de bodem. De bodemkarteerders die de bodemkaart van Nederland maakten, gebruikten de restanten van oernatuur om plekken uit te kiezen, waar de bodem met een grondboor nader moest worden bekeken.\nEr wordt wel gezegd dat er geen oernatuur meer is, maar dat is niet juist. Oernatuur doet denken aan oerwoud en aan een weelderige groei met veel verschillende planten en dieren. Het Beekbergerwoud bij Apeldoorn heeft bijgedragen aan dit verkeerde beeld. Hier was de natuur inderdaad weelderig, om twee redenen: er was voedselrijk kwelwater uit de hogere delen van de Veluwe en in de bewortelbare zone waren rijke afzettingen van rivieren. Hierdoor kon daar die rijke natuur ontstaan. Dit leidde evenwel tot het verkeerde idee dat alle natuur in Nederland zonder de mens die kant op zou gaan.\nHieronder volgt een beeld van Nederlands oernatuur per bodemtype aan de hand van foto’s. Een pdf met uitvoeriger informatie over Nederlands oorspronkelijke natuur kunt u downloaden: Oernatuur_is_overal.\n\n1. Zeekleigronden\n2. Hogere rivierkleigronden\n3. Veengronden\n4. Zware kalkloze kleigronden\n5. Podzolgronden\n6. Enkeerdgronden\n7. Zandgronden in beekdalen\n8. Veenkolonien\n9. Loess en oude rivierklei\n\n\n\n1. Zeekleigronden\n\n\nZeeklei-landschap in Zeeland\n\nDit essenbos met brandnetelondergroei bij Lelystad geeft een indruk van de natuur die zich zonder ingrijpen van de mens zal ontwikkelen. Onder nattere omstandigheden zullen er ook veel wilgen en riet groeien.\n\n\n2. Hoge rivierkleigronden\n\n\nKersenboomgaard bij Zoelen\n\nBos met essen en veel ondergroei bij Zoelen. Verder komen er eik, beuk, linde en veel prunussoorten voor.\n\n\n3. Veengronden\n\n\nOp het veen is het elzenbroekbos overheersend wanneer er ook wat klei in de bodem zit. Onder armere omstandigheden gaat veenmos overheersen en ontbreken bomen.\n\n\n4. Zware kalkloze kleigronden\n\n\nKomklei in de Betuwe\n\nNatuurlijk bos op komklei met els, wilg en populier bij Lopik\n\n\n5. Podzolgronden\n\n\nBerken langs de wegen herinneren aan de oorspronkelijke vegetatie\n\nHeide in Drenthe met grove den, eik en berk\n\n\n6. Enkeerdgronden\n\n\nRijk gemengd bos bij Doorn op de Utrechtse Heuvelrug met eik, beuk en linde\n\n\n7. Zangronden in beekdalen\n\n\nOntgonnen broekbos met restanten elzenbos\n\nIn het elzenbroekbos bij Leusden\n\n\n8. Veenkoloniën\n\n\nBij Sappemeer in Groningen\n\nNatte podzol in Drenthe met veenmos en pijpenstrootje\n\n\n9. Loess en oude rivierklei\n\n\nOude rivierklei bij Drempt in de Achterhoek. Bomen zijn vooral eiken.\n\nEikenbos op oude kalkloze klei met een briklaag bij Drempt"
  },
  {
    "objectID": "goedbodembeheer/sibyle-von-olfers-de-wortellkindertjes.html",
    "href": "goedbodembeheer/sibyle-von-olfers-de-wortellkindertjes.html",
    "title": "Sibyle von Olfers: de wortellkindertjes",
    "section": "",
    "text": "Kleuters een besef van de bodem bijbrengen kan het beste met fantasie en mooie beelden. Intellectuele weetjes komen later wel. Hieronder het verhaal van de wortelkindertjes van Sibylle von Olfers. \nMoeder aarde en de wortelkindertjes \nOnder de grond, diep in de aarde tussen de wortels van de bomen, zijn de wortelkindjes nog diep in slaap. Ze dromen over de zomer. Ze merken niets van de bijtende wind en de koude sneeuw. Maar als de sneeuw is gesmolten en het langzaam warmer begint te worden, gaat moeder Aarde met een kaars naar ze toe om ze wakker te maken. ‘Wortelkindjes, word eens gauw wakker’, roept moeder Aarde. ‘Pak jullie naald en draad. Jullie moeten alles in orde maken, want de lente komt eraan!’ De kindjes zijn nog een beetje slaperig, maar al gauw rekken ze zich lekker uit, woelen even door hun haar en wrijven het slaapzand uit hun oogjes. ‘Hoera!’, roepen ze, ‘Het wordt weer lente!’ Ze hebben er zo’n zin in om weer naar buiten te gaan en de hele dag te spelen tot de zon ondergaat.\nWortelkindjes, snel opstaan,\nWant de lente komt er aan!\nAaahh, ze rekken zich eens lekker uit\nEn wrijven blij hun oogjes uit\n\nMoeder Aarde heeft heel veel gekleurde lapjes meegebracht. Elk kindje mag een kleur uitkiezen. Het sneeuwklokje kiest zuiver wit en een bandje van groen, het klaprooskindje kiest rood voor haar jurkje, het boterbloemmeisje helder geel en het vergeet-mij-nietje kiest een hemelsblauw stofje.De wortelkindjes gaan gezellig bij elkaar zitten en beginnen met hun werkje. Ze werken goed door. Ze knippen, naaien en strijken tot hun jurkjes precies zo zijn geworden als ze willen en ze precies passen.\n*Ze naaien zelf hun lenteklerendat hoeven ze niet meer te leren.Met naald en schaar en vingerhoed**Gaat dat werkje heel erg goed.*\n\nAls ze klaar zijn lopen ze in een lange rij naar moeder Aarde. Een voor een laten de kindjes hun nieuwe kleren aan haar zien. Moeder Aarde kijkt over haar bril en zegt verbaasd: ‘Oh, zijn jullie nu al klaar? En wat is het allemaal prachtig geworden!’ Zelfs de mieren die de wol voor moeder Aarde aan het opwinden zijn, komen nieuwsgierig kijken. Zoiets moois hebben ze nog nooit gezien.\n*Alle kindjes staan trots en blijbij moeder Aarde in de rij.Zij vindt alles prachtig versierd,**nu kan de lente worden gevierd!*\n\nDe worteljongetjes zijn intussen ook druk bezig. Zij verven de kevers met hun penselen, zodat ze straks in bonte kleuren rond kunnen vliegen. De lieveheersbeestjes worden rood met zwarte stipjes, de mestkever wordt zwart en extra glimmend geboend en het soldaatje krijgt een laagje bruinoranje verf. De hommels hebben lang geslapen, dus hun vachtje is helemaal in de war. Daarom worden ze lang geborsteld. Ze moeten er allemaal zo mooi mogelijk uitzien. Boven de grond wordt het land al een beetje groen en krijgen de bomen nieuwe blaadjes.\n*De worteljongetje zijn intussenook al stevig aan het klussen.Met hun penselen en zonder te zeuren**geven ze de kevers weer mooie kleuren.*\n\nEn dan is het eindelijk echt lente. Moeder Aarde doet de deur wijd open en alle wortelkindjes en kriebelbeestjes mogen naar buiten, de lentewarmte in. In een lange rij gaan ze het land op. De wortelkindjes dragen hun witte, blauwe en gele bloempjes hoog boven hun hoofdjes en de grasjongens houden hun wapperende halmen goed overeind. De kevers lopen er gezellig tussen en kunnen bijna niet wachten om over het land te kruipen of de lucht in te vliegen.\n*En als de lente haar intrede doet,trekken ze als een bonte stoetvan kevers, bloemen en grappige grassen,**vrolijk door ’t land met grote passen.*\n\nIn het grote bos is nu ook van alles gaan bloeien.De lelietjes-van-dalen openen hun knopjes en laten trots hun kleine belletjes rinkelen. Er vliegen al vlinders rond! Zij vinden het zo leuk om met elkaar in de lucht te stoeien. ‘Hallo wortelkindjes, welkom in het bos’, zegt de glibberslak langzaam. Het bosviooltje heeft nog nooit zoiets gezien en bekijkt hem eens goed vanaf haar veilige plekje achter de boom.\n*In ’t bos, waar hoge bomen groeien,zijn lelietjes-van-dalen aan het bloeien.‘t Viooltje wil zich het liefst verschuilen,**want van die slak moet ze bijna huilen.*\n\nHet is nu volop zomer. Een beekje stroomt kabbelend door de velden, terwijl de wind zachtjes door het riet aan de oever waait. ‘Kom eens bij me, waterjuffer!, roept het gele lismeisje en probeert de juffer te vangen, maar de waterjuffer speelt liever nog een tijdje in de lucht. Zie je dat de waterlelie zich door het water laat trekken alsof ze de koningin van de beek is? Zij zit daar heerlijk op haar blaadje te dobberen. Zo kan ze alles eens goed bekijken. ‘Kom, het is zo lekker in het water!’ zegt het vergeet-me-nietje tegen haar zusje, nadat ze voorzichtig met haar voetje heeft gevoeld of het water niet te koud is. Ze geeft haar een hand zodat zij ook het water in kan. De kevers vinden het maar lastig om daar tussendoor te krioelen en zeggen tegen elkaar: ‘Laten wij maar ergens anders gaan spelen, hier is het veel te druk!’\nDe hele dag spelen vergeet-me-nietjes\nin de beek en zingen hun liedjes.\nEen grasmannetje trekt de lelie in ’t wit\ndie vorstelijk op haar blaadje zit. \n\nIn de bloemenweide lijkt het wel altijd feest. De vlinders dansen boven de grassen en bloemen, die hand in hand al een hele tijd aan het dansen zijn. ‘Houd je goed vast aan je halm, grasje, anders val je naar beneden!’ De kevers maken er vrolijke muziek bij. Je kan zien dat ze allemaal heel veel plezier hebben om buiten in de zomerzon te spelen. Ze moeten er af en toe van zuchten: ‘Kon het maar altijd zomer blijven, dat zou pas fijn zijn!’\n*Langs de groene weideranddansen de bloempjes hand in hand.De grassen en kevers vinden het zo fijn.**Ach, kon het maar altijd zomer zijn!*\n\nMaar aan de zomer komt een eind. De herfstwind begint te waaien: ‘Hoei hoei, ga gauw naar huis wortelkindjes, want het wordt koud buiten!’ En hij rukt aan hun kleren, zodat ze bijna van hun lijfjes waaien. In een lange stoet lopen ze allemaal terug naar moeder Aarde. Ze staat al te wachten bij de deur en geeft elk wortelkindje en elke kever een dikke knuffel. ‘Welkom terug klaproosje, kom maar gauw naar binnen snuitkever en bijtje, het is warm en gezellig binnen. Jullie krijgen allemaal wat te eten en te drinken en dan gaan jullie een-twee-drie naar bed, totdat ik jullie weer wakker maak als de lente komt’. En alle wortelkindjes en beestjes kruipen naar beneden, in hun holletje onder de grond en beginnen aan hun lange winterslaap.\nDan komt de herfst met veel windgeruis.\nNu willen ze allemaal naar huis.\nHup, gauw naar bed, al het werk is klaar!\nJullie mogen uitslapen tot volgend jaar. \n \n \nWie is Sybille von Olfers?\nDe tekeningen in het boek zijn van Sibylle von Olfers. Ze maakte ze in 1905. Het boek straalt een ontwapenende eenvoud uit en is zo fantasierijk en kunstig uitgevoerd dat je nieuwsgierig wordt naar de kunstenaar die achter het boekje zit. \nSibylle von Olfers werd in 1881 geboren op het landgoed Metgethen bij Königsberg in Noord-Duitsland. Ze groeide op in een hecht gezin. Ze was de vijfde van in de rij van acht kinderen. Al vroeg werd duidelijk dat ze goed kon tekenen en veel fantasie had. Ze maakte boekjes met tekeningen voor haar jongere zus waar ze veel mee optrok en die tot veel plezier aanleiding gaven. Haar grootmoeder zei dat ze een wilde hommel was, maar ze was toch stiller en zachtaardiger dan de andere kinderen uit het gezin. Ze kon urenlang met penselen en potloden in een hoekje zitten. Haar tante Marie von Olfers die ook op Metgethen woonde was vaak op de waranda te vinden waar ze schilderde. In navolging van haar tante gaf Sibylle aan bloemen en sneeuwklokjes gezichten. Ze ontdekte ‘mosjongetjes’ en ‘dauwmeisjes’ zo schreef haar nichtje Hedwig von Lölhöffel. Marie von Olfers tekende de typische kinderkopjes met de ruige haartjes en de kapjes om het hoofd, die Sibylle blijkbaar van haar natekende. De neiging om de verborgenheden in de natuur te zoeken moet Sibylle met haar tante gemeen hebben. \nZe had heel jong al veel aandacht voor religie en maakte altaartjes met kaarsen er om heen.\nOm financiële redenen moest de familie het landgoed verlaten en betrok een woning in Königsberg. Op 17 jarige leeftijd ging ze naar haar tante in Berlijn die haar verder leerde tekenen en schilderen. Op 21 jarige leeftijd trad ze in bij de Grijze zusters van de heilige Elisabeth. Haar oudere zuster Nina was daar ook ingetreden. Na twee jaar werd ze onderwijzeres op een school in Lübeck, maar kreeg ook les op een school voor kunst. Ze kopieerde daar veel werk van Italiaanse meesters. In deze periode kreeg ze tuberculose en vertrok naar een Kurhaus in het mooie plaatsje Gardone bij het Gardameer. Door de uitbraak van de eerste wereldoorlog moest ze in 1915 weer terug naar Lübeck. Driekwart jaar kon ze haar normale werk doen, maar met Kerst werd ze zieker en stierf na 4 weken op 34-jarige leeftijd.\nHet boek de wortelkindertjes werd haar bekendste boek en een klassieker onder de kinderboeken. Het boek geeft een beeld van de geborgenheid in moeder aarde. Van hieruit volgt spelenderwijs de weg de wereld in en tenslotte een terugkeer naar de geborgenheid.\n In de illustraties zijn invloeden herkenbaar van haar tante, van haar leraar Professor Leo Freiherr von Lütgendorf-Leinburg, landschapschilder en directeur van het Dommuseum in Lübeck en van de biedermeier cultuur. Ook de kinderboekjes van Ernst Kreidolf inspireerden haar waarschijnlijk. Verder is ze waarschijnlijk beïnvloed door Engelse kinderboeken. In de tijd van Jugendstil en impressionisme was er een diepgaande bezinning op de huiselijke omgeving en de schoonheid van de tuin. Ook de schoonheid van de natuur en het liefdevolle familieleven kwamen in de belangstelling. Anderen die in dezelfde geest in deze tijd prentenboeken maakten waren Elsa Beskov, Nelly Bodenheim, Astrid Lindgren, Rie Cramer, Henriёtte Willebeek, Beatrix Potter en Kate Greenaway. Niet alle werken van deze schrijfsters worden nu nog uitgegeven. De bijzondere stijl van het boek de wortelkindertjes spreekt velen nu nog aan en er zijn steeds herdrukken.\nBekijk ook een filmpje met de afbeeldingen en Duitse tekst. Wat ook kan is het filmpje af te spelen, het geluid uit te zetten en dan zelf het verhaal bij de afbeeldingen te vertellen.\nHet boek met Nederlandse tekst is uitgegeven door uitgeverij Christofoor. Het is nu niet meer te koop, maar wordt mogelijk weer herdrukt."
  },
  {
    "objectID": "goedbodembeheer/bodem-en-productkwaliteit.html",
    "href": "goedbodembeheer/bodem-en-productkwaliteit.html",
    "title": "De teelt",
    "section": "",
    "text": "Zo teel je producten die lekker en gezond zijn\nEen uitvoerige tekst over dit onderwerp kunt u hier als pdf  (4 mb) downloaden\nDe teelt van producten met hoge kwaliteit"
  },
  {
    "objectID": "goedbodembeheer/bodem-en-productkwaliteit.html#inleiding",
    "href": "goedbodembeheer/bodem-en-productkwaliteit.html#inleiding",
    "title": "De teelt",
    "section": "Inleiding",
    "text": "Inleiding\nIn de landbouw, zowel biologisch als gangbaar, wordt in het algemeen naar opbrengst uitbetaald en niet naar smaak en gezondheid van de producten.\nEen hoge opbrengst nastreven middels\nbemesting\ngaat altijd ten koste van de kwaliteit.\nVeredeling\nnaar opbrengst gaat ook altijd ten koste van de kwaliteit. De afgelopen 60 jaar hebben smaak en gezondheid vrijwel geen aandacht gehad bij de veredeling.\nLees in het volgende hoe het anders kan\nDe rol van het bodemtype\nHet bodemtype is een van de bepalende factoren voor de kwaliteit van landbouwproducten. Bij wijn is dat heel duidelijk, maar het geldt eigenlijk voor alle landbouwgewassen. Door zware en eenzijdige bemesting kan de de rol van de bodem wat weggedrukt worden maar bij normale bemesting is de bodem bij alle gewassen te herkennen.\nZand en Klei\n\nPrei op de Veluwe (links, stijl en fier) en prei in de Betuwe (rechts, breed en fors). Verschillen in eigenschappen door verschillen in landschap geven meer diversiteit en daarmee meer kleur aan de voeding.\nTekening Leen Janmaat\nKlei Flevoland\n\nEen minder goede smaak komt veel voor in Flevoland.Een laag bemestingsniveau, goede voorvrucht bijvoorbeeld graan, een goed ras en wat grotere plantafstand kunnen bij peen hier wat aan doen.\nZeeklei Wieringermeer\n\nGoed afgerijpt\nBladeren kleuren deels geel, goede smaak.\nOppassen dat de bodem niet te rijk is en niet teveel stikstof bemesten. Dan kunnen goede wortels geteeld worden.\nZand Veluwe\n\nNa ijle groei door te weinig kalium, veel schimmelziektes. Loof valt om en enige hergroei begint. Smaak wrang, niet zoet.\nOp zand worden de mooiste wortels geteeld bij bruine organische stof. Bij zwarte organische stof (podzol, veenkoloniaal) vaak wrange smaak. Bij geen goede bodem en verkeerde bemesting (kalium is bijvoorbeeld uitgespoeld) valt het niet mee om op zand goede wortels te telen."
  },
  {
    "objectID": "goedbodembeheer/bodem-en-productkwaliteit.html#bemesting",
    "href": "goedbodembeheer/bodem-en-productkwaliteit.html#bemesting",
    "title": "De teelt",
    "section": "Bemesting",
    "text": "Bemesting\n\nInleiding\nBemesting is de belangrijkste maatregel waarmee de kwaliteit beïnvloed kan worden. Zowel in positieve als negatieve zin. In negatieve zin gaat het vooral om stikstof. Stikstof heeft een positieve invloed op de opbrengst en teveel stikstof een negatieve op de kwaliteit. Geleidelijk vrijkomen van stikstof is ook belangrijk. In het volgende wat voorbeelden rond het thema bemesting en kwaliteit. Knolselderij, stalmest en drijfmestDat stalmest goed is en drijfmest slecht kan niet in zijn algemeenheid gezegd worden. Drijfmest kan op een goede wijze ingezet worden. In het volgende wel een voorbeeld ten gunste van stalmest.\n\nStalmest\nEen relatief trage begingroei. Daarna afrijping en matige aantasting door bladvlekkenziekte\n\nDrijfmest\nBij drijfmest een uitbundige begingroei. Daarna een zeer sterke aantasting door bladvlekkenziekte en zeer lage opbrengst\nPrei, lichte en zware bemesting\n\nLichte bemesting, groei meer in de breedte. Zeer goed houdbaar. Nitraatgehalte \n495 mg/kg\n\nZware bemesting, omhoog gerichte groei. \nSlecht houdbaar. \nNiitraatgehalte \n775 mg/kg\nPrei, met en zonder hulpmeststof\n\nGeen hulpmeststof\nGroei sterk in de breedte, gezonde plant. Opbrengst 29 ton per ha.\n\n100 kg N per ha als hulpmeststof\nGroei sterk in de hoogte. Opbrengst39 ton per ha.\n(Bokhorst, 1989)\nRode biet, drijfmest en compost\nOp het meerjarige proefveld Mest als Kans te Lelystad worden verschillende meststoffen vergeleken. Na drie jaar bemesten zijn de eigenschappen van rode biet vergeleken bij onder meer drijfmest en groencompost. De groencompost biet bevat meer suiker en droge stof en minder nitraat.Naast de planten worden ook kristallisatiebeelden getoond. Kristallisatiebeelden worden gebruikt om een breder beeld van de kwaliteit te krijgen. De overeenkomst tussen de vorm van de plant en het beeld zijn hier opvallend.(Onderzoek LBI Meer over stijgbeelden: www.crystal-lab.nl)\n\nGehalten drijfmestbiet:\n\n\n\ntype\nwaarde\n\n\n\n\nDroge stof (%)\n12,6\n\n\nSuiker (%)\n8,4\n\n\nNitraat (mg/kg)\n640\n\n\nVrije aminozuren (mg/100g)\n609\n\n\nOpbrengst (ton per ha)\n29\n\n\n\n\nKristallisatiebeeld drijfmest: Weelderig en wanordelijk\n\nGehalten compostbiet:\n\n\n\ntype\nwaarde\n\n\n\n\nDroge stof (%)\n15,0\n\n\nSuiker (%)\n10,3\n\n\nNitraat (mg/kg)\n215\n\n\nVrije aminozuren (mg/100g)\n380 \n\n\nOpbrengst (ton per ha)\n18\n\n\n\n\nCompost: Dunne structuur en zwakke ordening\nTomaat, licht en zwaar bemest\n\nLinks licht bemeste tomaat, rechts zwaar bemest.\n\nBlad, links licht bemeste teelt, rechts zwaar bemeste teelt.\nBij zware bemesting is het blad sterker uitgegroeid. De tomaat is wateriger en heeft een dunnere schil."
  },
  {
    "objectID": "goedbodembeheer/bodem-en-productkwaliteit.html#zaai--en-plantafstand",
    "href": "goedbodembeheer/bodem-en-productkwaliteit.html#zaai--en-plantafstand",
    "title": "De teelt",
    "section": "Zaai- en plantafstand",
    "text": "Zaai- en plantafstand\nOnderzoek naar de relatie tussen het aantal planten per ha en kwaliteit is voor zover bekend nooit uitgevoerd. Dat er verschil in zaaiafstand is bij maximale opbrengst als doel of maximale kwaliteit ligt voor de hand.\nInteressant in dit kader is de suikerbiet. Daar gaat het om de suikeropbrengst en niet om de bietopbrengst. Dit is niet hetzelfde als telen richting voedingskwaliteit bij producten die als geheel worden gegeten, maar heeft er wel mee te maken.Bij een rijafstand van ca 45 cm en een afstand in de rij van 19 cm op klei en 18 cm op zand wordt de hoogste suikeropbrengst verkregen. Tussen 1985 en 2000 is de suikeropbrengst met 50% gestegen en de zaaizaadhoeveelheid met 25% gedaald. Dit is mede het gevolg door onderzoek naar de relatie zaaizaad hoeveelheid en suikeropbrengst.\nBij suikerbiet gaat het niet om voedingskwaliteit. De suikerbiet is een kleine suikerfabriek. Het gaat wel om afrijping. Bij alle cultuurgewassen zouden ook data voor rijafstand en afstand tussen planten in de rij of voor zaaizaadhoeveelheid geformuleerd kunnen worden bij telen richting voedingskwaliteit.\nHet benodigde onderzoek is dus nog niet uitgevoerd."
  },
  {
    "objectID": "goedbodembeheer/bodem-en-productkwaliteit.html#biologisch-en-gangbaar",
    "href": "goedbodembeheer/bodem-en-productkwaliteit.html#biologisch-en-gangbaar",
    "title": "De teelt",
    "section": "Biologisch en gangbaar",
    "text": "Biologisch en gangbaar\nBij het verschil in kwaliteit tussen biologische en gangbare producten zijn belangrijk:\n1. Bodem en bemesting.\nBiologisch bemest vaak minder met stikstofrijke mest, wat gunstig voor de kwaliteit is. De bodemverzorging krijgt meer aandacht, maar dit kan wel tot een grotere stikstoflevering in zomer en herfst leiden waardoor de kwaliteit van gangbare producten soms beter is dan biologische omdat bij biologische door de grotere stikstofnalevering de afrijping niet goed optreedt. Bij peen speelt dit een grote rol. Telen op de juiste plaats in de vruchtopvolging is dan heel belangrijk.\n2. Ziekten.\nDe gewasontwikkeling als basis voor kwaliteit is bij biologisch vaak beter, maar wanneer ziekten optreden die bij biologisch niet te bestrijden zijn kan de biologische kwaliteit slechter zijn. \nIn het volgende wat voorbeelden.\nAardappel\n\nBij biologisch een compacte begingroei. Deze wordt plotseling afgebroken door een Phytophtora aantasting.\nGangbaar heeft een zware loofontwikkeling met veel legering (blad valt op de grond). Afsterving wordt voorkomen met bestrijdinggsmiddelen. De uitbundige loofgroei gaat nog lang door.\nBiologisch heeft een evenwichtige groei. Gangbaar een te weelderige groei. Bij biologisch moest vanwege fytoftora aantasting vroeg gebrand. Bij gangbaar werd Pytophtora bestreden. Om deze reden was de kwaliteit van beide aardappels niet duidelijk verschillend. Zie ook product / aardappel.\ntekeningen Gerda Peters\nWitte kool\n\nDe gangbare planten hebben meer schimmelziekten, de biologisch-dynamische meer vraat door duiven, aardvlooien en koolrupsen. Dit duidt op een grotere innerlijke weerstand van de biologisch-dynamische planten."
  },
  {
    "objectID": "goedbodembeheer/bodem-en-productkwaliteit.html#ziekten-en-plagen",
    "href": "goedbodembeheer/bodem-en-productkwaliteit.html#ziekten-en-plagen",
    "title": "De teelt",
    "section": "Ziekten en plagen",
    "text": "Ziekten en plagen\nWanneer planten ziek worden of door plagen worden aangetast is een planteigen ontwikkeling niet meer mogelijk. Bij ziektes speelt vaak een zwakke plant een rol. Bij plagen vaak niet. De aanpak is iedere keer weer anders en bij biologisch is de aanpak anders dan bij gangbaar. Raadpleeg voor de biologische teelt deskundigen:\nwww.coenterberg.nlwww.naturim.nlwww.delphy.nl."
  },
  {
    "objectID": "goedbodembeheer/bodem-en-productkwaliteit.html#kruiden-en-melk",
    "href": "goedbodembeheer/bodem-en-productkwaliteit.html#kruiden-en-melk",
    "title": "De teelt",
    "section": "Kruiden en melk",
    "text": "Kruiden en melk\nBij melk gaat het om kruiden.\nDe begrippen groei en rijping lijken bij dierlijke producten niet zo makkelijk toe te passen. De planten die dieren eten zijn weer wel in die richting te waarderen. Bij melk zijn hier duidelijke onderzoeksresultaten bekend. Hooi en kruiden hebben meer rijpingskwaliteit. Zwaar bemest jong gras meer groei.\nIn 1981 en 1982 is onderzoek gedaan naar het gedrag van melk bewaard bij 20o C (NRLO 1983c). Melk van verschillende bedrijven bleken wisselend lang drinkbaar. Na deze periode konden ze overgaan in rotting of verzuring. Deze processen zijn te verbinden met groei (rotting, basisch) en rijping (verzuring). Verzuring sluit meer aan bij natuurlijke processen en is waarschijnlijk gunstiger. In 2015 zei Ton Baars, een van de onderzoekers, op een congres over dit onderzoek dat uit een dergelijk onderzoek kon worden afgeleid hoe de melk tot ons spreekt.\nMelk van koeien die in de zomer maandenlang in de wei lopen en niet te zwaar bemest gras eten en in de winter hooi en niet teveel maiskuilvoer eten bevat een hoger gehalte aan meervoudige onverzadigde vetzuren bevatten zoals CLA’s (geconjungeerd linolzuur) en omega-3. Ton Baars (Adriaanse e.a., 2005) deed hier veel onderzoek naar. Aan omega 3-vetzuren worden positieve eigenschappen toegeschreven in het voorkomen van hart- en vaatziekten artritis en depressies. Biologische bedrijven hebben vaak hogere gehalten aan omega 3 vetzuren.\n\nGehalten aan omega 3 vetzuren op 5 biologische (groen) en 5 gangbare (blauw) bedrijven.\n(Adriaanse e.a., 2005)"
  },
  {
    "objectID": "goedbodembeheer/bodem-en-productkwaliteit.html#bodembeheer-algemeen",
    "href": "goedbodembeheer/bodem-en-productkwaliteit.html#bodembeheer-algemeen",
    "title": "De teelt",
    "section": "Bodembeheer algemeen",
    "text": "Bodembeheer algemeen\nVoor een kwaliteitsproduct:\n\nBeperk de stikstofvoorzieningCruciaal is het dat er voor het betreffende gewas geen te hoge stikstofbeschikbaarheid is. De huidige stikstofnormen zijn gericht op de opbrengst en niet op kwaliteit. Stikstof komt uit meststoffen en uit de bodem. Voor dit laatste raadpleeg www.ndicea.nl en www.goedbodembeheer.nl.\n\nNiet teveel en niet te weinig kaliumVoldoende kalium is essentieel voor een goede voedingskwaliteit. Kalium is belangrijk voor een goede smaak, voor veel andere producteigenschappen en voor weerbaarheid tegen plantenziekten. Let op! Teveel is ook niet goed. Houdbaarheid en smaak gaan bij teveel kalium achteruit.\n\nOverige voedingsstoffen niet teveel en niet te weinigLet op voldoende aanvoer van fosfor, magnesium en sporenelementen. Deels is dit een kwestie van een goede zuurgraad. Deels van een afvoer vergelijkbaar met de aanvoer. Lees meer op www.goedbodembeheer.nl\n\nAanvoer van organisch materiaalZorg voor een constante aanvoer van organisch materiaal via gewasresten, groenbemesters, compost en mest. Streefhoeveelheid ca 2500 kg eos (effectieve organische stof) per jaar per ha.\n\nBewortelingsdiepteZorg voor een bewortelingsdiepte van tenminste 40 cm. Belangrijk voor een evenwichtige groei. Verzorg bodemstructuur en bodemleven. Zie www.goedbodembeheer.nl. Graaf een kuil!\n\nEvalueer uw inspanningenVergelijk de smaak eens met producten van elders en volg de gewasontwikkeling, vergelijk uw product met de streefwaarden. Kijk naar groei en afrijpen. Ander ras misschien?"
  },
  {
    "objectID": "goedbodembeheer/boomkwekerij.html",
    "href": "goedbodembeheer/boomkwekerij.html",
    "title": "Boomkwekerij",
    "section": "",
    "text": "Boomkwekers moeten veel aandacht aan de bodemkwaliteit besteden. Deze aandacht wordt belangrijker omdat gebruik van kunstmest en bestrijdingsmiddelen steeds meer wordt beperkt. Bodemkwaliteit begint met de voorbereiding van een perceel. Hier worden veel fouten gemaakt. Beoordeling van een profielkuil is noodzakelijk. Bij de rijstrook is de keuze van een groenbemester of een mengsel van groenbemesters een belangrijk thema"
  },
  {
    "objectID": "goedbodembeheer/boomkwekerij.html#inleiding",
    "href": "goedbodembeheer/boomkwekerij.html#inleiding",
    "title": "Boomkwekerij",
    "section": "Inleiding",
    "text": "Inleiding\nDe conditie van een perceel vergt veel aandacht, maar dit schiet er nog wel eens bij. Vanwege onbekendheid met de bodem worden problemen, die veroorzaakt worden door tekortkomingen in de bodem, daar niet aan toegeschreven. In het volgende worden een aantal maatregelen beschreven die een rol spelen bij het bodemonderhoud."
  },
  {
    "objectID": "goedbodembeheer/boomkwekerij.html#maatregelen",
    "href": "goedbodembeheer/boomkwekerij.html#maatregelen",
    "title": "Boomkwekerij",
    "section": "Maatregelen",
    "text": "Maatregelen\n\nDe voorbehandeling van een nieuw perceel\nVoorbeeld van hoe het niet moet: Zandgrond Utrechtse Heuvelrug.\n\nDit perceel heeft eerst een jaar een groenbemester gehad, is daarna geëgaliseerd en geploegd. Het jaar hierna volgde een grasgroenbemester. Vanwege veel plasvorming is de grond tot ca 60 cm gewoeld en opnieuw geploegd. Hierna weer gras ingezaaid en in september 2012 kwam na regen het perceel vrijwel geheel blank te staan en dat zal in de winter nog wel vaker kunnen gebeuren. Op dit perceel kan zo geen boomkwekerij starten.\nHoe had het beter gekund? Een deel van de oplossing is ter plekke al te zien:\n\nOp de foto zien we op de achtergrond het perceel dat boomkwekerij wordt en onder water staat,en op de voorgrond het gedeelte waar de bedrijfsgebouwen moeten komen. Op deze, zelfs wat lager gelegen, plek kon het water wel goed weg. Hier zijn veel minder bodembewerkingen toegepast. De oorzaak van de problemen ligt in veel teveel bodembewerkingen en te vaak rijden met zware apparatuur. Uit de wateroverlast die op het gehele perceel optreedt, blijkt wel dat er zeer nauwkeurig is geëgaliseerd. Dit betekende dagen lang rijden met zware apparatuur en veel verdichting van de grond. Was dit egaliseren wel nodig? Indien het wel van belang is, dan moet het oorspronkelijke profiel zo goed mogelijk behouden worden. Moet er daarna geploegd worden, dan is het beter een diepwortelende groenbemester te zaaien, bijvoorbeeld bladrammenas of gele mosterd, en geen gras, wat nu gebeurd is. Van belang is het aantal bewerkingen zo veel mogelijk te beperken.\n\n\nLosmaken van de ondergrond\n\n\n\nlosmaken bodem boomkwekerij\n\n\n\nEen verdichte grond moet met een woeler losgemaakt worden; daarna een diepwortelend gewas inzaaien. Een kruisbloemige, op klei luzerne en granen zijn mogelijkheden. Gebeurt dit niet, dan is de kans op inzakken groot. Doordat de breedte van de voeten boven hoger is dan onder treedt een zekere menging op.\n\n\nLosmaken van de bovengrond\n\n\n\nlosmaken bovengrond boomkwekerij\n\n\n\nMet de cultivator kan de grond voor de aanvang van de teelt losgemaakt worden.\n\n\nMulch in de boomstrook\nEen bodembedekker heeft invloed op de bodem:\n\nZeer grof materiaal doet weinig met de bodem\n\nWat minder grof materiaal heeft wat meer contact met de bodem en kan rode regenwormen stimuleren. Dit zijn wormen die op zich niet veel invloed op de bodem hebben\n\nWat grof zeefsel trekt mogelijk al wat grauwe regenwormen aan die ook door de grond graven en de bodemstructuur verbeteren.\n\nGroencompost kan voor rode, grauwe en pendelende regenwormen voedsel zijn en veel invloed op de bodem hebben\n \n\n\nOrganische stof\norganische stof is belangrijk voor de bodemstructuur, levering van voedingsstoffen en vocht in droge perioden. Groenbemesters zijn voedsel voor het bodemleven en daarmee voor levering voedingsstoffen en bodemstructuur. Compost verhoogt het vochtleverend vermogen. Bij het onderwerken van een groenbemester kan een spitmachine gebruikt worden die het materiaal door de bovenste 10 cm verdeelt. Gebruik van een niet-aangedreven rol en bij dichte lagen woelers zijn de resultaten het beste. Ook de Ovlac-ploeg wordt soms gebruikt. Deze kan de groenbemester bij een ploegdiepte tot 12 cm vlak voor het planten goed onderwerken.\nIedere groenbemester heeft weer een andere invloed op de bodem (zie bij bodemonderhoud). Er kan voor een bepaalde situatie voor een specifieke groenbemester worden gekozen. Een mengsel is ook te overwegen, bijvoorbeeld gras/klaver of een veel rijker mengsel:\n\n\nDrainage\n\nEen goede ontwatering is essentieel\n\n\nGras of gras/klaver als bodembedekker\n\nGras in de rijstrook\n\nGras/klaver in de rijstrook\nGras in de boomstrook kan gemengd worden met klaver. Er treedt dan stikstofbinding op. Voldoende kalium in de bodem is hierbij belangrijk. Gras/klaver doet evenwel meer. Beworteling en verbetering van de bodemstructuur zijn beter dan bij alleen gras. Ook het bodemleven en vooral de regenwormen worden door gras/klaver sterker gestimuleerd dan door gras alleen.\n\n\nGroenbemestermengsels\nMengsels bestaande uit meerdere soorten groenbemesters, specifiek voor de boomkwekerij, zijn ook verkrijgbaar.\nServaplant (www.servaplant.nl) verkoopt een zomer- en een herfstmengsel voor zand- en zavelgrond. Bij mengsels moet je wel oppassen dat er geen soorten tussen zitten die aaltjes vermeerderen. Dat is vooral op bodems met weinig bodemleven het geval.\n\nHet zomermengsel van Servaplant. Zaaien van mei tot 1 augustus. Bevat lupine, seradella, facelia, gingelkruid en malva (kaasjeskruid).\nHet herfstmengsel. Zaaien in augustus en september. Bevat bruine mosterd, bladrammenas, glanshaver, boekweit, seradella, huttentut, facelia, struikrogge (oerrogge, vaste plant) en basterdklaver.\nDe zaadhoeveelheid is steeds 25 kg per ha.\n\n\nPlantgat\nVergelijkend onderzoek in 2020 door Delphy wees uit dat Treestart het beste resultaat gaf."
  },
  {
    "objectID": "goedbodembeheer/bollenteelt-zavel-en-klei.html",
    "href": "goedbodembeheer/bollenteelt-zavel-en-klei.html",
    "title": "BOLLENTEELT OP ZAVEL- EN KLEIGROND",
    "section": "",
    "text": "Een diep wortelende tulp op een humusrijke zavelgrond bij de proeftuin Zwaagdijk. Niet altijd is er zo’n mooie grond beschikbaar voor bollenteelt op zavel en klei."
  },
  {
    "objectID": "goedbodembeheer/bollenteelt-zavel-en-klei.html#inleiding",
    "href": "goedbodembeheer/bollenteelt-zavel-en-klei.html#inleiding",
    "title": "BOLLENTEELT OP ZAVEL- EN KLEIGROND",
    "section": "Inleiding",
    "text": "Inleiding\nBollenteelt op zavel- en kleigronden vindt hoofdzakelijk plaats op huurland.Bij teelt op huurland na gescheurd gras heeft de bollenteelt te maken met structuurbederf. Tijdens de graslandperiode worden namelijk steeds zwaardere machines gebruikt bij bemesting en oogst van het gras. In de akkerbouw staat de bodemstructuur onder druk onder meer door intensieve bouwplannen en ook gebruik van zwaardere machines onder ongunstige omstandigheden en minder aanvoer van organische stof."
  },
  {
    "objectID": "goedbodembeheer/bollenteelt-zavel-en-klei.html#eisen-aan-de-bodem",
    "href": "goedbodembeheer/bollenteelt-zavel-en-klei.html#eisen-aan-de-bodem",
    "title": "BOLLENTEELT OP ZAVEL- EN KLEIGROND",
    "section": "Eisen aan de bodem",
    "text": "Eisen aan de bodem\nDe bodem vergt bij de bollenteelt extra aandacht. Hier zijn meerdere redenen voor:\n\nDe meeste bolgewassen hebben geen wortelharen. De wortelharen maken een intensief contact met de bodem mogelijk en deze mogelijkheid ontbreekt dus bij bollen.\nBij veel planten kiemen de zaden in het voorjaar. De jonge planten hebben in het begin nog niet veel voedingsstoffen nodig. Pas als de grond warmer wordt en meer voedingsstoffen gaat leveren neemt de behoefte toe. Bolgewassen hebben al voedingsstoffen nodig voordat de mineralisatie van organische stof goed op gang is gekomen.\nIn de natuur groeien bollen ondiep in een enigszins humushoudende grond. Vanwege de kans op vorstschade en ziekten worden bollen vrij diep geplant en ook vaak in zand- en zavel- of kleigronden met lage organischestofgehalten.\nWortelvorming in de herfst is belangrijk. Er wordt evenwel vaak laat geplant waardoor er minder tijd is voor wortelvorming. Een humushoudende grond met een goede structuur die de beworteling stimuleert is dan extra belangrijk. De reden van het late planten is dat er pas geplant wordt als de bodemtemperatuur onder de 12 graden C ligt, dit in verband met de kans op fusarium en Augustaziekte. Dit is rond 1 oktober op zavel en klei. Om een goede bodemkwaliteit voor een teelt te krijgen zijn bodemwerking, bemesting en teelt in een vruchtopvolging met bodemverzorgende gewassen en groenbemesters van belang.\n\n\nBollenteelt op huurland in Noord-Holland\nOp zavel- en kleigronden kan niet met hoge grondwaterstanden worden gewerkt. Er treedt dan luchtgebrek op en ook berijden geeft problemen. De grondwaterstand moet tenminste ca. 70 cm onder maaiveld liggen en op gevoelige gronden met hogere lutum- en organische stofgehalten tenminste 90 cm onder maaiveld. Ook wanneer er fijn zand aanwezig is die interne slemp kan veroorzaken is een goede ontwatering tot 90 cm onder maaiveld belangrijk. Verder moet de waterafvoer tenminste 10 mm per dag bedragen. De capillaire opstijging zou 6 mm per dag moeten bedragen, maar dat is op zavel- en kleigronden vaak niet meer dan 2 mm en beregenen wordt in het groeiseizoen belangrijk. De ondiepe beworteling van bolgewassen speelt een rol bij de grote vochtbehoefte. Er zijn geen wortels die diep gaan en veel vocht uit de ondergrond kunnen halen. Een goede verkruimelbaarheid van de grond was vroeger belangrijk. Grove kluiten tussen de bollen bij de oogst betekent veel handwerk. Door de nettenteelt is dit minder een probleem en kan er ook op zwaardere grond geteeld worden. Lichte gronden met weinig kalk en een laag organische stofgehalte zijn slempgevoelig en een bedekking met stro is hier belangrijk.Omdat bollen een goed doorwortelbare laag onder de boldiepte moeten hebben wordt er vaak vrij diep geploegd. De kans bestaat dat de poriënstructuur naar de ondergrond verbroken wordt en er waterstagnatie optreedt. Tevens wordt het organische stofgehalte lager. Een goede bodemstructuur in de laag onder boldiepte is belangrijk. Vooral op humusarme zwaardere gronden kan bij laat ploegen onder natte omstandigheden schade aan de bodemstructuur aangericht worden.Bodemvruchtbaarheid op zavel- en kleigrondenDe bollenteelt op zavel- en kleigronden betreft dus vooral teelt op huurland. De verzorging van de bodemvruchtbaarheid is daarom vooral een zaak van de verhuurder. Huurder en verhuurder hebben beide belang bij een goede bodem. Vaak wordt er gedurende langere tijd bij eenzelfde verhuurder land gehuurd. Samen naar de juiste bemesting, grondbewerking en gewaskeuze van de hele vruchtwisseling kijken is altijd wenselijk. Van groot belang is de keuze van het juiste perceel. De huurder heeft hierin veel vrijheid wanneer er geen vaste relatie is, maar ook wanneer er wel een gedurende meerdere jaren contact is, is bodemkwaliteit belangrijk. Een oogst van een hakvrucht in een natte herfst kan voor meerdere jaren een perceel minder geschikt maken voor bollenteelt.De belangrijkste principes rond onderhoud en verbetering van de bodemkwaliteit verschillen voor weidebouw en akkerbouw:\n\nWeidebouw\n\nOntwatering. Zorg voor een goede ontwatering. In winter en voorjaar moet het grondwater niet binnen 60 cm staan. Betaal als huurder eventueel mee aan drainagekosten.\nBekalken. Zorg ervoor dat de zuurgraad bij de start goed is en bespreek een lange termijnplan.\nBerijden met steeds zwaardere machines onder natte omstandigheden is vooral op zavel- en kleigrond funest voor de bodemstructuur. Van belang is het niet rijden onder te natte omstandigheden, voor een lage bandenspanning zorgen (0,8 bar in het voorjaar en 1,0 bar in de zomer), onder natte omstandigheden met sleepslangen bemesten; geen koeien op te nat land.\n\n\n\nAkkerbouw\nIn de akkerbouw liggen de mogelijkheden om een goede bodemkwaliteit te krijgen op het gebied van bodembewerking, bemesting en vruchtopvolging.\n\nBodembewerking. Hoewel er steeds meer met lage drukbanden gewerkt wordt lost dit het probleem van te sterke belasting van de bodem niet op. De apparatuur wordt ook steeds zwaarder en er wordt ook meer gereden onder omstandigheden waaronder het vroeger niet mogelijk was om te rijden. Bij iedere keer dat er het land opgegaan wordt moet de vraag gesteld worden wat de gevolgen van de bodemstructuur zijn. Soms is het beter iets niet te doen.\nBemesting. Vaste mest en compost dragen bij aan bodemlevenactiviteit en organische stofgehalte. Drijfmest draagt niet of nauwelijks bij en bij uitrijden in het voorjaar kan de structuur te lijden hebben.\nVruchtopvolging. Teel de bollen zo lang mogelijk na een jaar waarin hakvruchten onder natte omstandigheden zijn geoogst. Wordt er wel optimaal gebruik gemaakt van groenbemesters? Besef dat de oogst van lelies onder natte omstandigheden aanzienlijke schade aan de bodemstructuur kan geven waar de verhuurder later mee te maken krijgt."
  },
  {
    "objectID": "goedbodembeheer/bollenteelt-zavel-en-klei.html#maatregelen",
    "href": "goedbodembeheer/bollenteelt-zavel-en-klei.html#maatregelen",
    "title": "BOLLENTEELT OP ZAVEL- EN KLEIGROND",
    "section": "Maatregelen",
    "text": "Maatregelen\n\nDe voorbereiding van het bollenperceel na grasland\nBij grasland is laat bewerken ongunstig. Te overwegen valt om de laatste snede gras niet te oogsten en de verhuurder hier een vergoeding voor te geven. Grasland wordt meestal eind augustus/begin september doodgespoten. Tijdens het planten is de graszode goed afgestorven en de bodemstructuur blijft behouden. Hierdoor is het mogelijk na regen toch weer snel te kunnen planten. Ook zonder doodspuiten lukt het vaak het gras goed onder te werken. Extra aandacht voor onkruidbestrijding is dan wel nodig.Er zijn twee manieren om de grond geschikt te maken voor het planten:\n\nVlak voor het planten wordt geploegd en vervolgens wordt gerotoregd en direct aansluitend geplant.\nVlak voor het planten wordt de zode op 3-5 cm gefreesd om de zode goed stuk te krijgen. Daarna wordt gespit. Meestal met een krukasspitmachine. Achter de spitmachine is er, wanneer de grond dat nodig heeft, een rol met pennen die de grond nog wat fijner maakt.\n\nDe tweede methode met de spitmachine wordt het meest uitgevoerd.Het diep onderwerken van de bovengrondse groene massa is niet wenselijk. Een goede verdeling van de groene massa door de bouwvoor kan verkregen worden door bij het ploegen niet met de voorschaar maar met een stro-inlegger te werken.\n\n\nDe voorbereiding van het bollenperceel na akkerbouw\nIn het algemeen geldt dat voorkomen moet worden dat te laat en onder te natte omstandigheden de bodembewerking plaats moet vinden. Ploegen is de meest gebruikte methode. Op lichte grond is het ook de enige methode. Wordt bij een lichte grond gespit dan komt de grond te los te liggen en is de kans op verslemping groter. Bij ploegen zijn de kluiten steviger.Op zwaardere en vooral organischestofrijke gronden is spitten wel te overwegen. Roterend is dan beter dan met een krukas. Soms is het na spitten nodig om een keer te frezen. Dit wordt dan in dezelfde werkgang uitgevoerd.Bij nettenteelt heeft ploegen het nadeel dat het land ongelijk komt te liggen. Soms zitten er zelfs gaten in de grond. Toepassing van een vorenpakker en wat aandrukken kan soulaas bieden. Gebruik van een rotorkopeg na het ploegen onder natte omstandigheden kan de bodemstructuur vernielen. Wordt er stro ondergeploegd, een combinatie van stro met dierlijke mest, groenbemesters of gras, dan kan het zijn dat dit organische materiaal onderin de bouwvoor komt te liggen, slecht verteert en tot luchtgebrek leidt. Bij gebruik van een stro-inlegger wordt het stro veel beter door de bouwvoor verdeeld.Bij een slechte bodemstructuur bestaat snel de neiging om dieper te ploegen. Dit is eventueel een tijdelijke oplossing maar brengt op langere termijn vrijwel altijd schade aan de bodemvruchtbaarheid toe doordat het organischestofgehalte lager wordt. Op lichte grond kan dichtslempen van de grond makkelijk optreden bij dieper ploegen.\n\n\nDrainage\nEen goede ontwatering van het perceel is van groot belang. In een natte periode de grondwaterstand meten en het lopen van de drains beoordelen is van belang. Op lichte grond kan doorspuiten van de drains helpen. Bij twijfel is het te overwegen een perceel opnieuw of intensiever te draineren. Bij huurland is het een mogelijkheid om de kosten voor deel door de verhuurder te laten betalen. Een goedkope wijze van draineren is de toepassing van moldrainage. Met behulp van een woelpoot, met aan de onderkant een kegel wordt een soort mollengang door de grond getrokken. Aan de kegel is een ‘opruimer’ bevestigd die de wand van de molgang verstevigd. Niet altijd werkt dit systeem goed. Vooral op lichtere grond zakken de gangen weer in. In de Beemster zijn er goede ervaringen mee. Bij droge grond in september en een zware trekker kan er met 10 km per uur om de twee meter worden gedraineerd.De laatste jaren blijkt dat ook in de zomerperiode bij de oogst een goede waterafvoer belangrijk is door overvloedige regenval.\n\n\nCompost\nVan nature groeien bollen in de humusrijke bovenlaag van de grond. Vanwege kans op vorstschade en ziekten worden bollen nu dieper geplant. Dat organische stof belangrijk is voor bollen mag uit onderstaande voorbeelden blijken. Het betreft hier de relatie compost en groei van bollen.\n\nOnderzoek compost als mulchlaag\nIn de Wieringermeer is de invloed van een mulchlaag van groencompost op bodem en groei bollen onderzocht.\n\nRechts tulpen met compost als mulch, links met stro. De groei was sterker bij compost.\n\nDe compost, aangebracht in de herfst bleek in de zomer van het volgende jaar door regenwormen in vrij sterke mate de grond te zijn ingewerkt. Dit betekende een aanzienlijke verbetering van de structuur en de beworteling.\n\n\nOnderzoek compost onder in de bouwvoor\n\nOm de bollen dichter bij de natuurlijke groei te krijgen is onder in de bouwvoor een laagje groencompost aangebracht.\n\nBij gebruik van compost bleek de groei van de wortels direct na uitlopen beter bij gebruik van compost.\nDe verdere groei van de bollen kon niet onderzocht worden. Nader onder onderzoek moet dit uitwijzen."
  },
  {
    "objectID": "goedbodembeheer/bollenteelt-zavel-en-klei.html#voorbeelden-op-bedrijven",
    "href": "goedbodembeheer/bollenteelt-zavel-en-klei.html#voorbeelden-op-bedrijven",
    "title": "BOLLENTEELT OP ZAVEL- EN KLEIGROND",
    "section": "Voorbeelden op bedrijven",
    "text": "Voorbeelden op bedrijven\n\nEen zavelgrond in West-Friesland\nDeze grond die bij Proeftuin Zwaagdijk ligt is van een type dat zeer gewild is als huurland voor bollen. De bovenlaag van zo’n 40 cm dik is humeus en heeft een goede bodemstructuur. Onder de donkere bovengrond is een humusarme laag met veel verticale wormgangen, waardoor overtollig water snel weg kan. De grondwaterstand ligt rond de 80 cm diepte wat betekent dat er een constante aanvoer van water uit de ondergrond mogelijk is. De wortels van de tulp komen hier tot ruim 40 cm diepte de grond in, wat voor tulp vrij diep is. De bodemstructuur is mooi, omdat er in het voorgaande jaar gras stond dat onder droge omstandigheden ondergewerkt is. Een nadeel van de grond is wel, dat door de zwaarte en het hoge organische stofgehalte de grond veel vocht vast kan houden; wanneer er in een natte periode bewerkt moet worden kan de bodemstructuur sterk versmeren. Enkele kilometers verder ligt een grasperceel dat een minder goede verzorging had en een dichte bodemstructuur heeft. Hier moet ook tulp komen, maar de uitgangssituatie is niet optimaal.\n\nZwaagdijk. Een woudeerdgrond met een dikke donkere bovenlaag\n\nDe humusrijke bovenlaag van 35 cm dik is geheel doorworteld\n\nDoor verticale wormgangen is ook de ondergrond doorworteld\n\n\nGrasland aan de Zeugweg in de Wieringermeer\n\nHet plan is deze grond voor bollenteelt te gebruiken. In het verleden hebben er aardappelen, tarwe en suikerbieten op gestaan. 20% slib en 1,5% organische stof. Het is een organischestofarme grond dus, maar de bodemstructur is goed door een zorgvuldig beheer. Onderin zijn wel blauwe, anaerobe plekken zichtbaar.\n\nDe bovenlaag is humusarm, maar goed doorwortelbaar.\nDeze grond is zeer gevoelig voor een verkeerd beheer. Hoewel nu in de nazomer mooi van structuur, is de teelt in het volgende jaar niet goed verlopen. Een natte periode bij de bodembewerking voor de bollenteelt kon deze grond toch niet aan.\n\n\nGroenbemesters\nGroenbemesters worden onder meer geteeld om uitspoeling van voedingsstoffen tegen te gaan, om organische stof te leveren en om verstuiving tegen te gaan. De belangrijkste eigenschap is evenwel verbetering van de bodemstructuur. De vers ondergeploegde groene massa verbetert de bodemstructuur maar beperkt en kan onder natte omstandigheden ook een negatief effect op de bodemstructuur hebben doordat er luchtgebrek ontstaat. Het zijn vooral de wortels die de bodemdeeltjes bijeen houden en de structuur verbeteren.Verder is bij de teelt van groenbemesters van belang dat de gebruiksruimte van stikstof groter wordt, dat het inzaaien en onderwerken kosten met zich meebrengt en dat aaltjes zich kunnen vermeerderen tijdens de teelt.\n\n\nGrondbewerking zavel- en kleigronden\nDe teelt van bollen op zavel- en kleigronden vindt voornamelijk op huurland plaats. Het is vooral een zaak van de verhuurder om een optimale inzet van groenbemesters te verwezenlijken. De negatieve of positieve rol die groenbemesters bij schade door aaltjes kunnen hebben speelt in de bollenteelt op zavel- en kleigronden aanzienlijk minder dan op zandgronden. Aaltjesonderzoek van de grond voorafgaand aan de teelt is alleen nodig wanneer aardappels in de rotatie zijn opgenomen in verband met een AM-vrij verklaring. Bij een langdurig contact met een verhuurder kan een gesprek rond optimaal bodembeheer zinvol zijn. Bij groenbemesters zijn dan aandachtspunten die de keuze kunnen beïnvloeden:\n\nvriest de groenbemester dood in de winter;\npast de groenbemester in de vruchtwisseling;\nvermeerdert de groenbemester geen aaltjes;\nwat zijn de bewortelingseigenschappen van de groenbemester;\nkan stimulering van slakken een probleem zijn.\n\nEen nieuwe ontwikkeling rond de teelt van groenbemesters is het zaaien van een mengsel. Hierdoor kunnen de positieve eigenschappen van meerdere groenbemesters gecombineerd worden. Een mogelijkheid is om een structuurverbeterende en een stikstofbindende groenbemester te combineren. Ook is het mogelijk om een groenbemester die snel kiemt en onkruid onderdrukt te combineren met een groenbemesters die vooral de bodemstructuur verbetert. Een voorbeeld van de eerste combinatie is haver met wikke. Van de tweede bladrammenas met Engels raaigras."
  },
  {
    "objectID": "goedbodembeheer/bollenteelt-zavel-en-klei.html#waar-op-letten-bij-de-keuze-van-huurland",
    "href": "goedbodembeheer/bollenteelt-zavel-en-klei.html#waar-op-letten-bij-de-keuze-van-huurland",
    "title": "BOLLENTEELT OP ZAVEL- EN KLEIGROND",
    "section": "Waar op letten bij de keuze van huurland?",
    "text": "Waar op letten bij de keuze van huurland?\n\nInleiding\nDe groei van bollen wordt sterk bepaald door de bodemkwaliteit. De meeste bollen hebben een zwak wortelstelsel en wanneer de structuur verdicht is, wordt de wortelgroei sterk belemmert. Hierdoor neemt de ziektegevoeligheid toe en wordt de opbrengst lager. Verder moet er vaker bemest en beregend worden. Ook een slechte ontwatering, een verkeerde zuurgraad of tekortkomingen bij de voedingsstoffenlevering kunnen redenen zijn om een perceel niet te kiezen. Om tot een goede keuze te komen en de juiste maatregelen te nemen zijn van belang:\n-de geschiedenis van een perceel -de bodemanalyse -de bodemconditie\nDeze worden achtereenvolgens behandeld.\n\n\nDe geschiedenis van een perceel\nBij de keuze van huurland moet gelet worden op het gewas in het voorgaande jaar in verband met de bodemstructuur en op voorvruchten langer geleden in verband met het optreden van ziekten en plagen. Een aantal veel voorkomende voorvruchten worden behandeld:GraslandGrasland is voor bollen het meest populair. De graswortels binden de bodemdeeltjes aan elkaar en geven een goede samenhangende bodemstructuur. De vertering van gras en wortels geven ook een nalevering van stikstof. De reden dat een perceel grasland is kan soms ook zijn dat de grond eigenlijk ongeschikt is voor andere teelten. De grond is te zuur, te zwaar of het organischestofgehalte is te hoog. Ook voor bollenteelt is een dergelijk perceel dan minder geschikt. Grasland wordt de laatste jaren steeds intensiever bereden en bij bemesting en grasoogst wordt steeds zwaardere apparatuur gebruikt. Ook wordt vaak onder te natte omstandigheden gewerkt. De bodemstructuur beoordelen alvorens aan de slag te gaan, is bij grasland steeds belangrijker. Informatie over de wijze waarop de bodem beoordeeld kan worden, staat onder ‘De bodem’, envervolgens onder ‘Bodembeoordeling’. Een grasland dat voor bollenteelt wordt gebruikt moet tenminste 5 jaar oud zijn. Gras van 8 tot 10 jaar is ideaal. Dergelijk land wordt dan vers land genoemd, hoewel de term eigenlijk bedoeld is voor land waar nog nooit bollen hebben gestaan.Grasland op kleigrond mag alleen tussen 1 februari en 15 september worden gescheurd. Er moet dan direct aansluitend een relatief stikstofbehoeftig gewas worden ingezaaid. Het kan ook van 16 september tot 30 november wanneer tulp, krokus, iris of muscari (blauwe druif) worden geplant. Plant het gewas direct na omwerken van de graszode.\nTarwe\nIn de akkerbouw is tarwe als voorvrucht aantrekkelijk. Tarwe wordt in het algemeen onder relatief droge omstandigheden geoogst en de kans op bodemverdichting bij de oogst is dan kleiner. Tevens levert tarwe via wortels en stro verse organische stof. Een nadeel van tarwe is wel dat de grond vaak vast en kluiterig is. De voorvrucht voor tarwe is vaak aardappel. Bij de ruggenopbouw voor aardappel wordt de grond fijngefreesd en verdwijnen de stabiele structuurelementen. Bij de oogst van de aardappel kan verdere structuurachteruitgang optreden. Vervolgens wordt tarwe gezaaid en ligt de grond nog lang open en kan bij regen verdere verdichting optreden. De bodemstructuur na tarwe valt om deze redenen soms tegen. Het ophalen van de strobalen na de oogst kan ook tot diepe sporen leiden.\nSuikerbiet en andere rooivruchten\nGewassen die laat onder natte omstandigheden geoogst worden kunnen meerdere jaren tot een slechte bodemstructuur leiden. Suikerbiet is berucht. Bij suikerbiet wordt vrijwel onafhankelijk van het weer gerooid. Bollen telen na suikerbieten is daarom riskant. Toch worden bollen wel na suikerbieten geteeld. De reden is dat de bodemstructuur van bietenland erg mooi kan zijn wanneer onder voldoende droge omstandigheden is geoogst. De bodemstructuur is dan beter dan na aardappels en tarwe.De bodemstructuur is na aardappels vaak niet mooi door structuurschade bij de ruggenbouw en natte omstandigheden bij de oogst.Groentegewassen zoals peen zijn vaak minder aantrekkelijk door het late oogsttijdstip en het verdichten van de bodem tijdens de oogst.\nLuzerne\nLuzerne is aantrekkelijk als voorvrucht. De grond is vaak goed doorwortelbaar en er is een constante nalevering van stikstof. Een groot probleem kan zijn dat de luzerne weer opnieuw uitloopt. Een goede chemische bestrijding in combinatie met het goed stukfrezen van de ondergrondse delen.\nGraszaadGraszaad is potentieel een goede voorvrucht. Eenjarig graszaad laat in de regel een betere structuur achter dan meerjarig graszaad. Het type gras is ook van belang. Engels raaigras, Italiaans raaigras en Rietzwenkgras zijn goede bodemverbeteraars. Soms levert graszaad als voorvrucht toch een sterk tegenvallende structuur op.\nZiekten en voorvrucht\nDiverse ziekten, waaronder zuur en Augustaziekte, kunnen jaren later nog voor besmetting zorgen. Zuur is sinds 2000 in toenemende mate een probleem en goed uitzoeken wat de geschiedenis van een perceel is, is belangrijk. Op een perceel waar nog nooit bollen hebben gestaan hebben is aantasting evenwel ook niet uitgesloten. Ziekten kunnen ook met het plantgoed meekomen. Het is wenselijk om een rotatie van 1:6 aan te houden. Bij grasland bijvoorbeeld 4 jaar gras, 1 jaar bollen en dan 1 jaar bloemkool of een ander gewas.\nBodemanalyses\nBij huurland zijn er een aantal bodemanalyses die speciaal de aandacht vragen. Het organischestofgehalte zegt iets over de bodemkwaliteit. Bij kalkrijk zand is 1,1 % tenminste wenselijk. Bij zavel- en kleigronden en dekzandgronden is 3% organische stof een indicatie voor een potentieel redelijke bodemkwaliteit. Ook een lager gehalte dan 3% kan een goede beworteling mogelijk maken. De kluit- of kuilbeoordeling kan dit uitwijzen. Let er op dat zeer lage pH-waarden niet in 1 jaar hersteld kunnen worden. Hoge pH-waarden duidelijk boven de 7 kunnen wijzen op een geringe activiteit van het bodemleven. Wat betreft voedingsstoffen is het wenselijk dat de waarden niet extreem zijn. Wat betreft de stikstofvoorziening draagt de bodemanalyse niet zoveel bij. Een hoog organische stofgehalte, een voorvrucht die veel organische stof achterlaat (bijvoorbeeld meerjarig gras) en ruime bemestingen met vaste mest kunnen alle een hoog stikstofleverend vermogen van de grond met zich mee brengen. Lage fosfaatgehalten zijn zelden een probleem, vooral niet bij een goede bodemstructuur. Hetzelfde geldt voor magnesium. Gebrek aan sporenelementen is via de bodemanalyse niet goed te achterhalen. Bij zeer lage gehalten is extra opletten van belang en bij twijfel, omdat het gehalte laag is, maar de bodemkwaliteit ook slecht is, een bladbemesting toepassen.\nAaltjes\nHet is op het moment niet gebruikelijk om bij huurland onderzoek naar aaltjes uit te voeren. Onderzoek moet uitwijzen of dit terecht is. Wanneer er in de vruchtwisseling aardappels voorkomen is het verplicht te monsteren voor een AM-vrij verklaring. Dit kan bij de PD, BKD en NAK.\nDe bodemconditie\nDe bodemanalyse geeft een belangrijk, maar beperkt deel van de bodemeigenschappen weer. Een kuil geeft inzicht in de bewortelingsmogelijkheden, de activiteit van het bodemleven, het waterafvoerend vermogen en het vochtleverend vermogen van de grond en mag bij een goede bodembeoordeling niet ontbreken.\nStart al eerder\nIdeaal is om twee jaar van te voren een perceel te kiezen. Staan er dan in de winter plassen op het land dan kan dat al betekenen dat er verdichtingsproblemen zijn. Ook kan beoordeeld worden of het perceel voldoende vlak ligt. Er is bij ruim van te voren beginnen ook tijd om maatregelen te nemen. Woelen of greppels kunnen oplossingen zijn. Het toepassen van greppels heeft evenwel ook nadelen bij onderhoud en oogst van de bollen. Tevens heb je landverlies.Na de bollen:Aardappel en kool zijn goede navruchten van bollen. Gras was altijd een slechte, omdat opslag van kleine bollen zuuroverdracht kan veroorzaken. Dit probleem is door de nettenteelt kleiner geworden omdat er dan minder kleine bollen achterblijven.\nHet contact met de verhuurder\nDe bollenteler gebruikt het land maar een jaar en fundamentele verbeteringen van de bodemkwaliteit liggen dan niet voor de hand of zijn niet mogelijk. De verhuurder heeft evenwel ook belang bij een goede bodemkwaliteit. Wanneer gedurende langere tijd grond gehuurd wordt is bodemkwaliteit een gemeenschappelijk belang. Ga in overleg met de verhuurder en bespreek de maatregelen rond bodemvruchtbaarheid."
  },
  {
    "objectID": "goedbodembeheer/bollenteelt-zavel-en-klei.html#literatuur",
    "href": "goedbodembeheer/bollenteelt-zavel-en-klei.html#literatuur",
    "title": "BOLLENTEELT OP ZAVEL- EN KLEIGROND",
    "section": "Literatuur",
    "text": "Literatuur\nBerge, H.F.M. ten, 2007. Mestbeleid en bodemvruchtbaarheid in de Duin- en Bollenstreek. Werkdocument 47 WONM WUR Wageningen.\nBodemkaart van Nederland 1965, 1987, 1992, 1996: 9W, 14WO, 15W, 19WO, 20W, 24W, 25W, 25O. Stiboka, Wageningen.\nDam, A. van e.a., 2001. Mangaan in tulp: soms een opbrengsteffect. Bloembollencultuur nr. 7.\nDam, A. van e.a., 2003. Koubont de baas met ijzer: hoe doe je dat. Bloembollenvisie nr. 18.Dam, A. van e.a., 2004. Adviesbasis voor de bemesting van Bloembolgewassen. PPO sector bloembollen, Wageningen, rapport 708.\nDam, A. van en G. Braam, 2005. Mest- en mineralenkennis voor de praktijk. Bemestingsstrategie voor de bloembollenteelt. WUR/DLV blad 6 DWK-398-I,II,II.\nGroenewoud C., 2007. Compensatie bollengrond. Aanvullend onderzoek. Arcadis Hoofddorp 2007.\nKater, L.J.M. e.a., 2004. Kosteneffectieve maatregelen-pakketten bij mineralenbeleid verdergaand dan Minas. PPO Bloembollen rapport nr 714.\nKnaap, W.C.A. van der, 1984. Bodemgeschiktheid voor de bloembollenteelt. Bedrijfsontwikkeling 15, 12.\nSchreuder, R. e.a., 2000. Consequenties Minas en mestbeleid voor de bollenteelt op sectorniveau. Laboratorium voor Bloembollenonderzoek, Lisse, Rapport 123.\nSmeding, F. en N. Reijers, 2006. Bedrijfskaart biodiverse bloementeelt. PPO, LBI en CLM."
  },
  {
    "objectID": "goedbodembeheer/Maatregelen.html",
    "href": "goedbodembeheer/Maatregelen.html",
    "title": "MAATREGELEN",
    "section": "",
    "text": "MAATREGELEN"
  },
  {
    "objectID": "goedbodembeheer/landplatworm.html",
    "href": "goedbodembeheer/landplatworm.html",
    "title": "landplatworm",
    "section": "",
    "text": "landplatworm\n\n    Wat zijn platwormen?\nLandplatwormen komen oorspronkelijk uit Australië. Ze zijn in Nederland tot 3 centimeter groot. Ze hebben vochtige plekken nodig om zich te ontwikkelen, maar daarin ligt ook hun zwakte. Er zijn negen soorten platwormen in Nederland. Ze zijn met planten e.d. het land binnengekomen. In totaal zijn er op de wereld ca. 20.000 soorten platwormen. De lintworm die in de darmen van mens en dier kan leven is ook een platworm.\nHoe leven ze?\nPlatwormen omwikkelen de prooi en scheiden dan verteringsenzymen uit die de prooi oplossen. Aan de onderkant van de worm is een gleuf. Hierdoor wordt de vloeibaar geworden prooi opgezogen. De onverteerbare delen worden via de gleuf ook weer uitgescheiden.  De wormen kunnen zich geslachtelijk en ongeslachtelijk voortplanten. Bij de ongeslachtelijke voortplanting delen ze zich overlangs doormidden.\nOmdat platwormen altijd in vochtige omstandigheden moeten leven hebben ze geen overlevingskans in akkerbouw, tuinbouw en grasland wanneer de grond periodiek droog is. Alleen in sommige kassen kunnen ze plaatselijk een probleem zijn. Buiten kassen komen drie soorten voor: de kleine Australische tweestreep de grote Australische tweestreep en de blauw gevlekte platworm.\nOnderzoek\nNaomi Thunnissen doet aan de Radboud Universiteit in opdracht van de Nederlandse Voedsel- en Warenautoriteit (NVWA) een onderzoek naar platwormen.\nDe EU heeft de Nieuw-Zeelandse landplatworm (Arthurdendyus triangulatus) vanwege zijn snelle voortplanting op de lijst van invasieve exoten gezet. Deze platworm komt in Nederland nog niet voor, wel in Engeland en Ierland."
  },
  {
    "objectID": "goedbodembeheer/organische-stof.html",
    "href": "goedbodembeheer/organische-stof.html",
    "title": "Organische stof",
    "section": "",
    "text": "Organische stof\n\n### ORGANISCHE STOF\nOrganische stof is essentieel voor een vruchtbare bodem. Het gaat hierbij om de eigenschappen van de organische stof. Het is niet zo dat meer ook altijd beter is.\nOrganische stof\nIn een vruchtbare bodem moet er snel afbreekbare organische stof en en meer stabiele organische stof zijn. Plantenwortels en vaste mest of compost leveren vooral het organische materiaal. Reken eens de lange termijn verwachting van het organische stofgehalte uit. \nDe bodem bestaat slechts voor een klein deel uit organisch materiaal. Dit zijn voor het grootste gedeelte afgestorven planten en dieren en voor gemiddeld 15% levende organismen. Dat zijn regenwormen, potwormen, aaltjes, springstaarten, mijten, bacteriën, schimmels en andere bodemdieren.\nAfbraak van organische stof is een continu proces. Een deel van de organische stof wordt omgezet in koolzuur, water en voedingsstoffen en een deel in stabielere, moeilijker afbreekbare verbindingen. Omwille van de eenvoud is het gebruikelijk om drie soorten organische stof in de bodem te onderscheiden. Het onderscheid wordt gemaakt in de mate van afbreekbaarheid. Alle drie soorten organische stof zijn voor een vruchtbare bodem van belang:\nMakkelijk afbreekbaar-draagt bij aan ontwikkeling van het bodemleven-levert plantenvoedingsstoffen-verbetert bodemstructuur door bijvoorbeeld slijmstoffen van bacteriën en gangen van wormen-bij sterke activiteit van het bodemleven en een dichte grond kans op luchtgebrek\nMatig stabiel-geleidelijke voeding van het bodemleven en plant door het hele groeiseizoen-veroorzaakt vaak een gevarieerd bodemleven-weinig kans op anaerobe plekken-verbetert de bodemstructuur doordat het de samenhang van organische stof met minerale delen in stand houdt\nZeer stabiel-houdt vocht vast-houdt voedingsstoffen vast, vooral kalium en sporenelementen-verbetert de bodemstructuur, maar bij een hoog C/N quotiënt kan het de bodem ook smerend maken onder natte omstandigheden\nOrganische stofgehalteAls indicatie voor een wenselijk organische stofgehalte kan 3% aangehouden worden, bij zware klei een wat hoger percentage. Veel van het aangevoerde materiaal wordt al binnen een jaar afgebroken. Jaarlijks wordt tussen 2 en 4% van de oude organische stof uit vorige jaren afgebroken. Tijdens dit afbraakproces komen er voedingsstoffen vrij.\nDe organische stof die binnen een jaar verteert, levert wel voedingsstoffen en voedt het bodemleven, maar draagt niet bij aan de opbouw van organische stof. Effectief voor het organischestofgehalte is alleen die organische stof, die langer dan een jaar in de bodem aanwezig is. Het deel van aangevoerde organische stof dat na een jaar nog aanwezig is, wordt de effectieve organische stof (eos) genoemd.\nAls vuistregel geldt, dat bij een ploegdiepte van 25 cm voor het handhaven van 2% organische stof aan effectieve organische stof nodig is:-1400 kg effectieve organische stof per ha per jaar bij een jaarlijkse afbraak van 2%. Deze afbraak geldt voor de wat zwaardere kalkloze gronden met relatief weinig bewerking,-2800 kg effectieve organische stof per ha per jaar bij een jaarlijkse afbraak van 4%. Deze afbraak geldt voor lichtere kalkrijke gronden met een hogere pH-waarde en met veel en intensieve bewerkingen.Opstellen organische stofbalansVoor een gedetailleerd inzicht in het op peil houden of verhogen van het organischestofgehalte is het handig om een organischestofbalans op te stellen.\nStap 1. Bepaal de aanvoer van effectieve organische stof (eos) in kgGewassen: kg eos per ha\naardappelen 875suikerbieten 1.275wintertarwe 2.630 w.tarwe, exclusief. stro 1640zomergerst 1.940z.gerst, ex. stro 1.310uien 300peen 700 kunstweide 2e jr 2.575koolzaad 975bladgewassen 300-400koolsoorten 1.150knolgewassen 400-600\nitaliaans/westerwolds raaigras onder dekvrucht 1255italiaans/westerwolds raaigras in de stoppel 1080engels raaigras 1155rode klaver 1165witte klaver 850bladrammenas, gele mosterd 850wikken 645\nMest en compost: kg eos per 1000 kg vers product\ndunne mest rundvee 33dunne mest vleesvarkens 20dunne mest zeugen 12dunne mest kippen 31\nvaste mest rundvee 77vaste mest kip met strooisel 143vaste mest vleeskuikens 183\nchampost 89GFT-compost 183\nStap 2. Bepaal de afvoer van organische stofDe afvoer van organische stof wordt alleen bepaald door de afbraak ervan. De eerder genoemde bekende vuistregel zegt dat jaarlijks 2 tot 4 % van de organische stof in de bouwvoor afbreekt. Dit komt gemiddeld overeen met ongeveer 1.500 tot 3.000 kg organische stof. Het percentage afbraak wisselt afhankelijk van de hoeveelheid en soort organische stof die in het recente verleden op het perceel is aangevoerd. Ook hebben bodembewerking en zuurgraad invloed. Percelen waarop recent grote hoeveelheden dierlijke mest of groenbemesters zijn aangevoerd, hebben in het algemeen een grotere afbraak. Op zandgronden met 2% organische stof en lage mestgiften in het verleden, kan de afbraak beperkt zijn tot ca. 750 kg organische stof per ha. Bij een historie van hoge mestgiften kan de afbraak van organische stof op deze grond oplopen tot wel 3.000 kg per ha.\nStap 3. Stel de organische stofbalans opDe organischestofbalans is het verschil tussen aanvoer en afvoer van effectieve organische stof. Als de balans op nul uitkomt, blijft de toestand van de bodem gelijk. Maar als de balans negatief is, teert de bodem op haar voorraden in. Wordt het organische stofgehalte te laag dan is het raadzaam om de aanvoer te verhogen.\n MaatregelenMaatregelen om het organischestofgehalte te verhogen zijn bijvoorbeeld het telen van gewassen die veel organische stof achterlaten, telen van groenbemesters of het aanvoeren van een (grotere) hoeveelheid organische mest met een hoog gehalte aan effectieve organische stof.\nOrganische mestsoortenOrganisch materiaal met een relatief lage koolstof/stikstof verhouding zal in de regel makkelijk verteren. Voorbeelden hiervan zijn: strorijke kippenmest, groenbemesters en drijfmest. Organisch materiaal met een relatief hoge koolstof/stikstof verhouding zal in de regel langer in de bodem aanwezig blijven. Voorbeelden hiervan zijn: wortelresten van graan, gras en kool. Bij composteren gaat de C/N verhouding omlaag. Het materiaal wordt door het composteren stabieler en is daarom ondanks de lage C/N verhouding toch sterk organische stofopbouwend. Verse materialen met een hoge C/N verhouding (&gt;30) kunnen sterk stikstof binden na uitbrengen.\nSterk structuurverbeterende organische materialen zijn vooral de wortels van planten. Daarna komen het loof van groenbemesters en vaste mest. Gewassen met veel wortels zijn granen en grassen.\nToedienenMenging door de grond is bij toediening van organisch materiaal belangrijk, omdat bodemorganismen de organische meststof snel kunnen omzetten en de plantenwortels goed bij de mineralen kunnen komen. Geen grote plakken, maar een fijne verdeling met een maximale diepte van doorgaans 20 cm is gewenst.\nBodembewerkingEen verhoging van het organische stofgehalte betekent voor de bodem een verbeterd vermogen tot het vasthouden van vocht. Voor de plant is dit gunstig. Voor de berijdbaarheid, de bewerkbaarheid en de onkruiddruk van de bodem kan dit echter negatieve gevolgen hebben. Het onder te natte omstandigheden bewerken van de bodem kan leiden tot verdichting en versmering.\nBodembewerking heeft een ongunstige invloed op het organische stofgehalte. Het blootstellen van de in de bodem aanwezige organische stof aan zuurstof versnelt de afbraak en het organische stofgehalte neemt dus af.\nOndiep ploegen zorgt voor relatief hoge concentraties organische stof in de bouwvoor. De organische stof wordt minder verdund en een hoger organische stofgehalte zal het gevolg zijn. De kans op verdichting van de laag onder de organische stofrijke bovenlaag is aanwezig."
  },
  {
    "objectID": "goedbodembeheer/bodems-wereld.html",
    "href": "goedbodembeheer/bodems-wereld.html",
    "title": "Bodems van de wereld",
    "section": "",
    "text": "Van de voor de landbouw belangrijkste bodemtypen:-Verspreiding-Landschap en bodem-Bodembeheer in de landbouw"
  },
  {
    "objectID": "goedbodembeheer/bodems-wereld.html#inleiding",
    "href": "goedbodembeheer/bodems-wereld.html#inleiding",
    "title": "Bodems van de wereld",
    "section": "Inleiding",
    "text": "Inleiding\nIn een tijd dat optimale voedselproductie steeds belangrijker wordt bestaat er nog geen overzicht over hoe van de boer uit naar het beheer van de verschillende bodems van de wereld gekeken kan worden. Het volgende is een beknopte aanzet tot zoiets. Een verdere uitwerking is van belang.Het zijn de boeren die de voedingsgewassen moeten verbouwen. Schaars is de literatuur waarbij vanuit de boerenblik naar bodems wordt gekeken, maar nog schaarser zijn pogingen vanuit samenhangen naar de problematiek te kijken. In hoofdstuk 3 en 4 een poging dit wel te doen. Het doel is dus niet om tot in detail per situatie een gedetailleerd overzicht te geven, het doel is veel meer aandacht te vragen voor een blikrichting, waarbij het hele bodemprofiel centraal staat en de maatregelen per bodemtype in een grotere samenhang staan en daardoor gerichter kunnen worden toegepast."
  },
  {
    "objectID": "goedbodembeheer/bodems-wereld.html#de-bodemvruchtbaarheid-staat-in-grote-delen-van-de-wereld-onder-druk",
    "href": "goedbodembeheer/bodems-wereld.html#de-bodemvruchtbaarheid-staat-in-grote-delen-van-de-wereld-onder-druk",
    "title": "Bodems van de wereld",
    "section": "De bodemvruchtbaarheid staat in grote delen van de wereld onder druk:",
    "text": "De bodemvruchtbaarheid staat in grote delen van de wereld onder druk:\n\nVerenigde Staten\nteelt van gewassen die weinig plantenresten achterlaten zoals mais en soja. Gewasresten van mais worden gebruikt voor dierenvoedsel en energiewinning-Noord-west Europa: akkerbouw met steeds minder granen en grassen. Teelt van snijmais met te geringe organische stofaanvoer.\n\n\nOost-Europa\ndalende organische stofgehalten door te intensief gebruik.\n\n\nAzie en ZuidAmerika\nkappen van regenwoud en teelt van soja die de bodem niet voldoende verzorgd. Slecht 15% van de palmolie wordt verantwoord geteeld.\n\n\nAfrika\nte intensieve begrazing. Teelt van gewassen die de bodem niet voldoende onderhouden.  \nAnimatie Bodems van de Wereld\n## Sterk verweerde tropische bodems (Acrisol) \nHet belangrijkste bodemtype van de vochtige tropen en subtropen is de Acrisol. Het komt voor in gebieden met een glooiend tot heuvelachtig reliëf. Acrisols zijn gevormd op zuur gesteente. Er is een miljard hectare Acrisol op de wereld. Hiervan is de helft (500 miljoen hectare) geschikt voor teelt op akkers.\nIn de wat vlakkere gebieden komen Acrisols veel voor naast de vergelijkbare Ferralsols, die zijn gevormd op basisch gesteente. Er is 700 miljoen hectare Ferralsol op de wereld, waarvan 300 miljoen hectare geschikt is voor teelt op akkers. De eveneens vergelijkbare Lixisols zijn erosiegevoelige gronden met kleiuitspoeling. Hiervan is 435 miljoen hectare op de wereld, waarvan 150 miljoen hectare geschikt is voor teelt op akkers.\n\n\nVorming\nAcrisolen zijn gevormd uit zure gesteenten, zoals graniet. Onder bos en zijn ze onder natte omstandigheden sterk verweerd. Een deel van de Acrisols ligt in droge gebieden en stam nog uit een vochtiger periode lang geleden.\n\n\nEigenschappen\nHet bodemprofiel van een Acrisol is homogeen van opbouw, dus er zijn geen duidelijke lagen. Het belangrijkste kleimineraal in deze grond is kaoliniet. In vergelijking met andere kleimineralen, kan kaoliniet minder vocht en voedingsstoffen vasthouden. Aluminiumtoxiciteit komt veel voor op deze gronden. De vastlegging van fosfaat is een ander probleem.\nHet belangrijkste kleimineraal in Acrisolen is kaoliniet. Dit heeft een aanzienlijk minder vochthoudend en voedingsstoffenvasthoudend vermogen dan andere kleimineralen. \nHet bodemprofiel is homogeen van opbouw, er zijn geen duidelijke lagen. Aluminiumtoxiciteit komt veel voor op deze gronden. Verder is fosfaatvastlegging een probleem.\n\n\nLandschap van een rode Acrisol in noordoost Thailand.\n\nBodemprofiel van een rode Acrisol in noordoost Thailand"
  },
  {
    "objectID": "goedbodembeheer/bodems-wereld.html#zandige-bodems-met-weinig-organische-stof-arenosol",
    "href": "goedbodembeheer/bodems-wereld.html#zandige-bodems-met-weinig-organische-stof-arenosol",
    "title": "Bodems van de wereld",
    "section": "Zandige bodems met weinig organische stof (Arenosol) ",
    "text": "Zandige bodems met weinig organische stof (Arenosol) \nArenosols zijn zandgronden die voorkomen in zeer koude tot zeer warme gebieden, zowel onder droge als natte omstandigheden. De bodems kunnen ontwikkeld zijn in recent afgezette zanden, in oudere verweerde zanden of in oud kwartsrijk materiaal. Ook de zandgronden van woestijnen en kusten behoren tot de Arenosols.\n\nVorming\nIn droge en semi-droge gebieden is het zand vaak gebleekt: het organische koolstofgehalte is er erg laag (in het algemeen lager dan 0,4 procent). Een platige structuur en verslempte bovengrond komen voor.\n\n\nEigenschappen\nEen gebleekte bovenlaag heeft ongunstige eigenschappen voor landbouwkundig gebruik. Na neerslag kan de ondergrond hier droog blijven. Kieming van zaden wordt dan bemoeilijkt. Ook een platige structuur en verslemping belemmeren een goede kieming. In droge gebieden zijn grote gebieden daarom onbegroeid. Deze gronden zijn zeer gevoelig voor erosie.\n\n\nLandbouwkundig gebruik\nIn droge gebieden is extensieve veehouderij de belangrijkste vorm van landbouw. Bij irrigatie worden de gebruiksmogelijkheden ruimer. In gematigde gebieden is akker- en weidebouw mogelijk, vooral wanneer aanvullende irrigatie in droge perioden mogelijk is. Arenols in de vochtige tropen zijn zeer arm aan mineralen en zeer gevoelig voor erosie.\n\n\nLandschap in Brazilie op een Arenosol, location: Paraiba State, Mamanguape, 4km Z van Camaratuba River. Foto: ISRIC World Soil Information.\n\nDe Kalahari woestijn in Namibie. Foto LUH.\n\nBodemprofiel in de Kalahari woestijn. Foto LUH"
  },
  {
    "objectID": "goedbodembeheer/bodems-wereld.html#jonge-rivier--en-zeeafzettingen-fluvisol",
    "href": "goedbodembeheer/bodems-wereld.html#jonge-rivier--en-zeeafzettingen-fluvisol",
    "title": "Bodems van de wereld",
    "section": "Jonge rivier- en zeeafzettingen (Fluvisol) ",
    "text": "Jonge rivier- en zeeafzettingen (Fluvisol) \nFluvisols komen over de hele wereld voor in periodiek overstroomde gebieden van alluviale vlaktes, rivierwaaiers, valleien en kwelders.\n\nVorming\nFluvisol verwijst naar het Latijnse woord voor rivier, maar Fluvisol sedimenten kunnen naast rivieren ook door meren en zeeën zijn afgezet. Fluvisols die gevormd zijn door rivieren, kunnen sterk in zwaarte variëren. Ze zijn gelaagd door verschillen in zwaarte en organische stofgehalte.\n\n\nEigenschappen\nFluvisols zijn jonge gronden met een geringe mate van bodemvorming. In het midden en lagere deel van rivieren afgezet zijn ze vaak grofzandig, in bassins afgezet veel zwaarder. Door stagnerend water of door overstromingen kunnen ze nat zijn. Hoger gelegen rivierterrassen zijn beter gedraineerd dan lagere delen. De meeste Fluvisols hebben roestvlekken door wisselingen in grondwaterstanden waarbij oxidatie en reductie elkaar afwisselen.\n\n\nLandbouwkundig gebruik\nGebieden met Fluvisols zijn op grote schaal in gebruik voor de landbouw. De helft van de wereldbevolking leeft langs rivieren en kusten. Eenjarige gewassen, fruit en grasland komen voor. Bescherming tegen overstromen en drainage is gewoonlijk nodig. Sommige Fluvisols zijn extreem zuur en hebben hoge concentraties van toxisch aluminium. Vaak zijn ze evenwel kalkrijk en belemmert een sterke mineralisatie van organisch materiaal een goede humusopbouw. Koolstofrijke gewasresten van granen en grassen en koolstofrijke compost zijn essentieel voor een duurzame bodemvruchtbaarheid op deze basische gronden.\n\n\n\nBodemprofiel fluvisol in West Canada. Foto Agpal"
  },
  {
    "objectID": "goedbodembeheer/bodems-wereld.html#bruine-bodems-met-wat-meer-organische-stof-cambisol",
    "href": "goedbodembeheer/bodems-wereld.html#bruine-bodems-met-wat-meer-organische-stof-cambisol",
    "title": "Bodems van de wereld",
    "section": "Bruine bodems met wat meer organische stof (Cambisol) ",
    "text": "Bruine bodems met wat meer organische stof (Cambisol) \nCambisols zijn bruine gronden met beperkte bodemvorming. In Europa liggen ze voornamelijk tussen de bodems van de subtropen en die van de meer noordelijk gelegen Podzolgronden. Gemengd bos is de meest voorkomende natuurlijke vegetatie. In noordelijk gelegen gebieden komen Cambisols veel voor in rivierafzettingen en windafzettingen. In tropen en subtropen komen ze voor op hellingen maar ook in rivierafzettingen. De grootste aaneengesloten oppervlakte Cambisols ligt in de afzettingen van het Ganges-Brahmaputra rivierengebied. In totaal zijn er ongeveer 1,2 miljoen hectare Cambisols, waarvan ca 500 miljoen hectare geschikt zijn voor teelt op akkers.\n\nVorming\nBij Cambisols heeft nog geen langdurige bodemvorming plaatsgevonden. Het moedermateriaal is matig tot licht verweerd. De organische stof is homogeen verdeeld over een redelijk dikke laag. \n\n\nEigenschappen\nOmdat storende lagen meestal ontbreken en een wat dikkere organische-stof-houdende laag aanwezig is, zijn ze voor de landbouw redelijk tot goed te gebruiken. De meeste hebben een goede structuurstabiliteit, een goed watervasthoudend vermogen en goede mogelijkheden voor waterafvoer.\n\n\nLandbouwkundig gebruik\nHet landbouwkundig gebruik is sterk afhankelijk van het klimaat. De Cambisols van de gematigde zone kunnen zeer productief zijn. Bij steile hellingen komen graasweiden en houtteelt vaak voor. In droge gebieden worden ze na irrigatie veel gebruikt voor akkerbouw en oliehoudende gewassen. In tropische gebieden zijn Cambisols (een midden bodem) wat rijker dan de Acrisols en Ferralsols (jonge bodems).\n\nLandschap cambisol in Maryland USA\n\nCambisol in Maryland USA."
  },
  {
    "objectID": "goedbodembeheer/bodems-wereld.html#bodems-met-een-dikke-laag-met-organische-stof-zwarte-aarde-chernozem",
    "href": "goedbodembeheer/bodems-wereld.html#bodems-met-een-dikke-laag-met-organische-stof-zwarte-aarde-chernozem",
    "title": "Bodems van de wereld",
    "section": "Bodems met een dikke laag met organische stof (Zwarte aarde, chernozem) ",
    "text": "Bodems met een dikke laag met organische stof (Zwarte aarde, chernozem) \n  Deze tekst is mede gebaseerd op teksten van de bodemkundigen A.J. Havinga en L. j. Pons\nChernozembodems zijn belangrijk voor de wereldvoedselvoorziening. Tarwe en mais zijn de belangrijkste producten. Het is interessant om te zien waarom ze zo vruchtbaar zijn: de wortels en niet het blad van de steppegrassen zorgden voor de humus. Grassen zijn de basis voor de bodemvruchtbaarheid. De humus is zeer stabiel door het hoge koolstofgehalte. De bodems zijn niet zuur. Aan het adsorptiecomplex zijn vooral calcium en magnesium te vinden. Het zijn de regenwormen die essentieel zijn voor dikke humushoudende laag doordat ze mede omdat ze voor de winter naar een diepere laag gaan de grond mengen.  \n\nGeografische verbreiding \nIn Europa en Azië: Een brede gordel van zuidwest Hongarije / Noord-Bulgarije naar het noordoosten tot ver in Siberië. Verspreid ook in centraal Europa o.a. Oostenrijk, Tsjechoslowakije en Duitsland. De oppervlakte in deze landen is 415 miljoen ha, waarvan 200 miljoen ha geschikt is voor teelt op akkers. ten zuiden van de chernozems liggen gronden met een minder dikke donkere bovengrond die bruin van kleur is. Dit zijn de kastanozems en beslaan 470 miljoen ha.  In Noord-Amerika: Een gordel van noord (Noord-Dakota) naar zuid (Texas). Ten oosten van de chernozems komt een gordel voor van prairie gronden voor, van Minnesota tot in Texas. In Zuid-Amerika vooral in Argentinië in het gebied van de pampa’s.\n\n\nKlimaat\nGebieden met warme, droge zomers en koude winters. Er valt niet veel neerslag; tussen 300 en 550 mm per jaar. ’s Winters als sneeuw; ’s zomers af en toe een (stort) bui. Er vindt weinig stroming van regenwater door het bodemprofiel naar de ondergrond plaats waardoor er weinig uitspoeling van voedingsstoffen is.\n\n\nMoedermateriaal\nChernozems kunnen zich ontwikkelen in zeer verschillende moedermaterialen. De meest voorkomende zijn Ioess, mergels en andere min of meer kleihoudende gronden. Ook op kalkrijk fijn zand kunnen ze ontstaan.\n\n\nNatuurlijke vegetatie \nSteppegrassen: Stipa (vedergras) , Koeleria (fakkelgras), Festuca (zwenkgras). De beide laatste geslachten zijn ook in de flora van ons land vertegenwoordigd. verder graslandgrassen en een dikwijls rijke verscheidenheid aan kruiden. Naarmate de steppe in een drogere klimaatzone ligt loopt het aandeel der kruiden terug en gaan de steppegrassen zeer sterk overwegen.\n\nStipa, vedergras. Dit is een van de belangrijkste chernozem vormende grassen.\n\nEen zwarte chernozem met een donkere laag van ruim 1 m. Deze chernozems ontstaan meer in het noorden onder relatief koude en natte omstandigheden. Grassen en kruiden leverden de organische stof.\n\nEen bruine chernozem met een donkere laag van 80 cm. De chernozems liggen ten zuiden van de zwarte. Grassen waren overheersend bij de vorming van de bodem in het verleden. \n\nEen kastanozem. De donkere laag is  bruin tot bruinrood en veel dunner dan bij de chernozems. Deze chernozems liggen meer naar het zuiden waar het droger en warmer is. Korte ijle grassen die in de droge zomer verdroogden bouwden de humuslaag op. \n\n\nProfielkenmerken\nDe zwarte chernozem met een dikke humuslaag\nEen diep ontwikkelde chernozem heeft een 100 cm dikke humushoudende bovenlaag. De kleur is diepzwart en in droge toestand zeer donkergrijs van kleur. Van boven naar beneden neemt het gehalte aan organische stof geleidelijk af. Bijvoorbeeld van 8% bovenin tot 2 % op 100 cm. De organische stof is voornamelijk aanwezig in de vorm van mull humus en wel als kalkhumaten en kleihumusverbindingen. De humus is zeer resistent tegen biologische afbraak. Zijn adsorptiecapaciteit is zeer hoog.\nDe lutumfractie die vaak 15% van het gewicht is bestaat voor een belangrijk deel uit de kleimineralen illiet en montmorilloniet. Tezamen met de humus is er een hoge uitwisselingscapaciteit van 35 à 55 meq./100 g grond . Naar beneden daalt de waarde geleidelijk ten gevolge van de afname van humusgehalte.\nDe basenverzadiging is vooral door Calcium ingenomen, verder voor een deel door  Magnesium. De pH is ongeveer neutraal (6,5 à 6 ,9).\nDe verweerbare primaire mineralen (veldspaten en glimmers) zijn slechts in geringe mate aangetast. De bij de aantasting vrijgekomen eenwaardige kationen zijn praktisch totaal uitgespoeld tot diepere lagen. De Calcium en Magnesium ionen zijn vooral gebonden aan het adsorptiecomplex.\nIn de bovenlaag is er een zeer intensieve biologische menging door regenwormen. Zij dragen bij aan de kruimelige of sponsachtige structuur. Kenmerkend is de aanwezigheid van zogenaamde krotovinen (letterlijk mollengangen), gangen en holen van kleine zoogdieren (veelal hamsters) , die zich duidelijk in de profielwand van een profielkuil aftekenen.\nDe poreuze structuur bezit een heterogeen poriënstelsel, dat ideale voorwaarden schept voor een goede lucht—waterhuishouding van de grond. Dank zij de aanwezigheid van hoogpolymere humusstoffen is de structuur zeer stabiel.\nOnder de humushoudende bovengrond is er een kalkrijke horizont (C). Deze is bovenin lichtgeel van kleur en neemt naar beneden geleidelijk de strogele kleur van het moedermateriaal aan.\nDe ondergrond is vaak verrijkt met gips (CaSO4 ).\nDe voornaamste bron voor de levering van de organische stof is het wortelstelsel van de steppevegetatie. Deze vormt een diep, zeer dicht en enorm fijn vertakt geheel. In tegenstelling tot een bosvegetatie komt het afval van de bovengrondse delen hier op de tweede plaats.\nDe klimatologische omstandigheden, de sterke temperatuurswisselingen, de langdurige zomerdroogte en de grote basenvoorraad van de grond geeft een grote hoeveelheid van zeer stabiele (in hoge mate gepolymeriseerde en gecondenseerde humus met een lage C : N verhouding (ca. 10).\nDe humusafbraak is gering, doordat in de natte periode (sneeuwsmeltwater) in het voorjaar, de temperatuur laag is en de bacteriële activiteit gering is. Daardoor zijn de koolzuur en organische zuurvorming beperkt. Zuren worden bovendien grotendeels geneutraliseerd. De verwering van de primaire mineralen blijft dan ook beperkt en daarmee tevens de vorming van secundaire kleimineralen. Gezien het ongeveer neutrale tot zwak alkalische milieu ontstaan voornamelijk kleimineralen van de typen illiet en montmorilloniet.\n\n\nAndere typen chernozems\nHet hiervoor beschreven diepe type zwarte diepe chernozem wordt aangetroffen in dat deel van de steppegordel waar de klimaatomstandigheden voor de vorming van een diepe humeuze laag optimaal zijn. Door het klimaat zijn er naast steppe ook aaneengesloten bossen.\nNatuurlijk zijn binnen de zeer brede en lange steppegordel de klimaatomstandigheden niet overal gelijk. Ze kunnen nog vochtiger zijn dan bij het hiervoor besproken chernozemtype, maar ook veel droger en warmer. Daarmee gepaard gaan verschillen in ontwikkeling van de chernozem.\nMen kan de andere typen het best van de hiervoor beschreven diepe tsjernozem afgeleid denken door de invloed van het waterregime in de grond te bekijken. Dit wordt eveneens in hoge mate door het klimaat maar ook door de topografie van de bodem bepaald. Bij de drogere chernozemtypen is ook de aanwezigheid van zoute bodemlagen beneden het bodemprofiel van grote betekenis.\nHet bodemvocht in een diepe tsjernozem heeft geen verbinding met het grondwater. Tijdens de infiltratie van regenwater in het voorjaar, worden de zouten, kalk als CaHCO3, opgelost en meegevoerd. Onder de humusrijke bovengrond vermindert de koolzuurspanning en slaat CaCO3 geleidelijk neer over een zeker traject. Daarbeneden precipiteren eerst gips en vervolgens de andere zouten. Zomers gaat de bodemoplossing ten gevolge van transpiratie en evaporatie in omgekeerde richting, zodat een deel der zouten weer naar boven wordt verplaatst. Ondanks het naar verhouding geringere opwaartse vochttransport is de verplaatsing van kalk niet onaanzienlijk. Daartoe draagt de hogere koolzuurspanning bij in de tijd dat de plantenfysiologische processen goed op gang gekomen zijn. Als resultaat van de op- en neergaande beweging ontstaat een kalkrijke horizont, die bovenin een sterke concentratie aan CaCO3 Iaat zien. Waar de infiltratie van regenwater sterker wordt dan de opwaartse vochtverplaatsing gaan kalkrijke en zoute horizont zich naar beneden verplaatsen en ontstaat er een kalkloze overgangshorizont. Ook gaat er een versterkte kleivorming optreden en onder meer extreme omstandigheden zelfs kleiverplaatsing, waardoor een kleiinspoelingshorizont ontstaat op de plaats van de kalkloze overgangshorizont (gedegradeerde chernozem of degraded chernozem) .\nDe beschreven ontwikkeling treft men in Europa in meer naar het noorden of westen gelegen streken aan, en in Noord-Amerika meer naar het oosten, waar het klimaat koeler en/ of regenrijker is. Maar ook lokaal in het meer centrale chernozemgebied, ter plaatse van hellingen op het noorden of onder bos, komt hij veel voor.\nDe prairie soils van Noord-Amerika zijn gedegradeerde chernozems. Veelvuldig zijn ze ontstaan in keileem en treedt pseudogley op. De pH (5,5 à 6) is lager. Het organische stofgehalte ook.\nIn drogere (300-1450 mm regen) en warmere klimaatomstandigheden in Europa naar het zuiden en in Noord—Amerika in westelijke richting is de beworteling minder intensief. Daardoor ontstaat een ondieper profiel met een geringer organische stofgehalte. Gaat het organische stofgehalte ook bovenin het profiel dalen dan vermindert als gevolg daarvan tevens de adsorptiecapaciteit en wijzigt zich ook de kleur van deze horizont, die kastanjebruin wordt. De neergaande waterbeweging gaat minder diep en de opwaartse is relatief versterkt. De kalkrijke horizont verplaatst zich daardoor omhoog tot gedeeltelijk in de bovengrond wat schadelijk is voor diep wortelende gewassen. Men spreekt dan van een gewone tsjernozem bij een humusrijke laag van 50 cm dikte en bovenin 5% organische stof en kastanjebruine met minder dikke humusrijke laag en minder hoog organische stofgehalte. Onder nattere omstandigheden kunnen er ook gleyverschijnselen (roestvlekken) ontstaan. Deze vochtiger typen worden landbouwkundig hoog gewaardeerd. Voorwaarde is echter, dat het grondwater geen grotere hoeveelheid opgeloste zouten bevat. In dat geval kan er namelijk gemakkelijk een zeer sterk ontwikkelde zouthorizont op geringe diepte onder de A horizont ontstaan ofwel een meer of minder sterk verzilte A horizont.\n\n\nLandbouwkundige waardering en gebruik\nDe chernozems hebben een uitzonderlijk goede fysische vruchtbaarheid. De chemische vruchtbaarheid is matig tot redelijk goed. Om een goede opbrengst te verkrijgen, moet in het algemeen met N, P en K worden bemest. Vele chernozemgronden bevatten echter van nature genoeg P en/of K. De fosfor is voornamelijk organisch gebonden , de kali aan de kleimineralen geadsorbeerd. De voorraadvorming is een gevolg van de weliswaar zwakke, doch gedurende bijzonder lange tijd plaats gehad hebbende ontleding van primaire mineralen, zonder dat er uitspoeling plaat vond.\nSporenelementen kunnen, zoals te verwachten bij hoge pH, in sterke mate zijn vastgelegd, waarom bijvoorbeeld Thomasslakkenmeel, ondanks zijn geringere oplosbaarheid, dikwijls gunstiger werkt dan superfosfaat. Indien voldoende neerslag valt (zoals b.v. veelal in Duitsland) is de geschiktheid van de chernozern voor akkerbouw moeilijk te overtreffen.\nOok veeleisende gewassen als tarwe en suikerbieten geven dan de hoogste opbrengsten. In typische chernozemgebieden, zoals bijvoorbeeld de Oekraïne, moet men vanwege vochttekort in de zomer met een geringere opbrengst genoegen nemen. De vochthuishouding kan echter in belangrijke mate worden verbeterd, niet alleen door te bevloeien of te beregenen, maar ook door gedeeltelijke bebossing. Er worden dan smalle stroken bos van een zeer open structuur, op regelmatige, niet te grote afstanden van elkaar, aangelegd, terwijl daartussen nog weer smalle stroken hoge gewassen (zonnebloemen, mais) worden gezaaid, die men de winter over Iaat staan. Aldus vermindert de windsnelheid, hoopt de sneeuw zich op, zonder te verwaaien, vriest de grond minder diep door, ontstaat in het voorjaar een veel grotere vochtvoorraad in de grond, verdampt er ’zomers meer vocht, vooral ook uit de diepere lagen afkomstig (boomwortels reiken diep) , neemt ’s zomers de luchtvochtigheid toe en zijn er meer buien. Het microklimaat van de bodem en het macroklimaat van een gehele streek kunnen daardoor dusdanig verbeteren, dat er een aanzienlijke productievergroting mogelijk is. Een bijkomende gunstige omstandigheid is, dat de erosie, die zeer ernstige vormen kan aannemen, wordt beteugeld.\n\n\nVerwante bodemtypen\nHet semi-aride klimaat en de steppebegroeiing zijn van zo overwegende betekenis voor de bodemvorming dat ook in bodems met een extreme textuur (zand, zware klei) of een hoog gehalte aan venig materiaal profielen kunnen ontstaan die nauw verwant zijn aan de chernozem.\n\nParachernozem \nIn moedermateriaal bestaande uit kalkloos, niet te fijn zand (bijvoorbeeld rivierstuifzand) ontstaat een bodemprofieI met een slechts dunne humeuze laagvan 40 tot 45 cm dik die vrij weinig organische stof bevat (ca. 2%) en een betrekkelijk bruine kleur heeft. Hoewel mull als humusvorm voorkomt en de biologische activiteit matig tot vrij goed is, bezit de grond weinig structuur, is hij zeer waterdoorlatend en derhalve sterk verdrogend. Deze Landbouwkundig slechte, sterk voor winderosie gevoelige grond, beslaat hier en daar grote oppervlakten.\n\n\nSmonitza \nEen bodem in zware klei met een diepe, zeer donkere bovengrond met een betrekkelijk laag organische stofgehalte ( &lt; 3%). De uitwisselingscapaciteit van de grond is uiteraard hoog (b.v. 60 meq./IOO g grond), evenals de basenverzadiging met vooral calcium. Aangezien de kleifractie voornamelijk uit montmorilloniet bestaat, geeft het hoge tot zeer hoge kleigehalte aanleiding tot enorme zwel- en krimpverschijnselen in natte en droge perioden en er ontstaat een meer of minder sterk ontwikkeld gilgayreliëf (polygonen omgeven door krimpscheuren). Onderin de humushoudende bovengrond horizont komen vaak gleyverschijnselen voor (roestvlekken).\nHet bodemtype is zeer algemeen in de Balkan (het Servische woord smoLa — pik), maar ook buiten Europa, waar het onder allerlei namen in de subtropen en tropen voorkomt (Black cotton soil in India). Op deze vertisol (Amerikaanse classificatie) teelt men, vanwege zijn slappe consistentie in de natte tijd en zijn keiharde consistentie in de droge tijd, bij voorkeur gras. Waar in de droge tijd genoeg vocht beschikbaar is wordt echter ook tarwe en katoen geteeld.\n\n\nAnmoorschwarzerde\n(Oostenrijkse benaming)\nIn Oostenrijk en Hongarije komen grote gebieden voor met kalkrijke venige gronden. Grondwaterstandsverlaging als gevolg van het reguleren van rivieren en het verbeteren van de afwatering door middel van sloten en kanalen had hier tot gevolg dat er een intens zwarte bovengrond ontstond met een vrij hoog gehalte aan organische stof boven een bijna organische stofloze ondergrond. De humus in de bovengrond bestaat voornamelijk uit mull humus, maar bezit onderin vaak nog een zeker anmoorig karakter, hetgeen soms te zien is aan het voorkomen van slakkenhuisjes. De bovengrond heeft vaak een hoog kalkgehalte, een zeer hoge basenverzadiging, voornamelijk calcium en er is een intensieve biologische menging. In depressies komen vaak verzilte typen voor.\nIn landbouwkundig opzicht is de Annoorschwarzerde een uitstekende grond en wel speciaal voor akkerbouw en groenteteelt (suikerbieten, tomaten, paprika). Hij bezit een gunstige vochthuishouding, maar is zeer gevoelig voor verstuiven. Windsingels kunnen dit tegengaan.\n\n\n\nHet ontstaan van de chernozems\n Chernozems kunnen op verschillende wijzen ontstaan. Reeds voor het holoceen zijn chernozems gevormd. Dit is aangenomen op grond van waarnemingen direct onder de humushoudende bovengrond. Op sommige plaatsen bleken spleetvormige verdiepingen van deze horizont in de C door te steken. Dit verschijnsel kan alleen onder periglaciale omstandigheden ontstaan.\nIn de Russische Literatuur worden laat glaciale humeuze gleygronden (meadow soils) vermeld, die in de loop van het oudere Holoceen tot echte  chernozems zijn omgevormd.\nVoor een groot deel van het chernozemgebied (het bos-steppegebied), wordt op theoretische gronden verondersteld, dat er oorspronkelijk een meer of minder open bos voorkwam. De neerslag wordt daarvoor voldoende geacht. Het ligt voor de hand aan te nemen dat dit bos door menselijk toedoen (branden, kappen, veeweiden) is vernietigd, waarna de steppe het terrein veroverde. Door het verdwijnen van het bos werd het klimaat droger (zie hiervoor).\nIn de van nature droge streken zal vanaf het begin van het Holoceen de steppe vermoedelijk hebben bestaan.\nVolgens recente literatuurgegevens zou echter ook onder bos een chernozem kunnen ontstaan, indien het klimaat net niet te droog is voor de groei van het bos.\n\nVerspreiding chernozems op de wereld\n\nLandschap op chernozem in Rusland"
  },
  {
    "objectID": "goedbodembeheer/bodems-wereld.html#bodem-met-ingespoelde-zure-humus-podzol",
    "href": "goedbodembeheer/bodems-wereld.html#bodem-met-ingespoelde-zure-humus-podzol",
    "title": "Bodems van de wereld",
    "section": "Bodem met ingespoelde zure humus (Podzol)",
    "text": "Bodem met ingespoelde zure humus (Podzol)\nPodzolvorming is gebonden aan regenrijke gebieden in zone rondom de Noordpool, maar komt op extreem arme gronden ook voor in de tropen. Het zijn hoofdzakelijk naaldbomen die de vegetatie vormen. De bodemsoort is voornamelijk zand. Bij de Podzolen in de tropen wordt de vegetatie gevormd door boomsoorten met een ondiep wortelstelsel. In totaal zijn er in de noordelijke streken 485 miljoen hectare Podzol-gronden en in de tropen ongeveer 10 miljoen hectare. \n\nVorming\nDe Podzolgronden die we in een kring rond de Noordpool vinden, waren aanvankelijk meestal gronden op een wat rijker materiaal. Door uitspoeling van mineralen zijn ze arm en zuur geworden. De vegetatie paste zich hierbij aan en er ontstond een zure humus die uitspoelde en in een wat diepere laag weer inspoelde. Bovenop de grond ligt in een natuurlijke situatie een strooisel-laag. Hieronder bevindt zich een lichtgekleurde uitspoelingshorizon (laag) die askleurig is. Daaronder een laag die zwart of bruin is door inspoeling van humus. Verder is er inspoeling van ijzer- en aluminiumoxiden.\n\n\nEigenschappen\nPodzolen zijn arm door uitspoeling van mineralen en hebben een sterk verdichte inspoelingslaag. Aluminium toxiciteit kan voorkomen.\n\n\nLandbouwkundig gebruik\nPodzolgronden hebben beperkte mogelijkheden voor agrarisch gebruik. Ze hebben wel gebruiksmogelijkheden voor bosbouw en extensieve veehouderij.De gebruiksmogelijkheden worden ruimer door ontwatering, bodembewerking tot ca 40 cm of meer, bekalken en aanvoer van meststoffen. Er zijn relatief veel meststoffen nodig en het gevaar van milieuschade door uitspoeling van nitraat en fosfaat is groot. Mechanisch losmaken van de ondergrond en teelt van bodemverzorgende gewassen is van belang. Granen, gras/klaver en dierlijke mest kunnen de eenzijdige oorspronkelijke humus compenseren.\n\n\nBerkenbos op podzol in Canada\n\nPodzolprofiel onder berkenbos in Canada"
  },
  {
    "objectID": "goedbodembeheer/bodems-wereld.html#veenbodems-histosol",
    "href": "goedbodembeheer/bodems-wereld.html#veenbodems-histosol",
    "title": "Bodems van de wereld",
    "section": "Veenbodems (Histosol) ",
    "text": "Veenbodems (Histosol) \nHistosols zijn veengronden die vooral voorkomen in koude streken rond de Noordpool, maar ook in gematigde streken en in de tropen. In koude gebieden is het vooral veenmosveen. In gematigde streken vooral riet-zeggeveen en in de vochtige tropen mangrove- en moerasbosveen. De meeste veengronden liggen in het laagland, maar ook in bergachtige gebieden worden ze aangetroffen. \n\nVorming\nEen veengrond ontstaat doordat plantenresten traag worden afgebroken. De oorzaak kan zijn:\n\nlage temperatuur\nwaterverzadiging van de grond\nextreem zure omstandigheden\nextreem mineraalarme omstandigheden\nhoog zoutgehalte\ntoxische organische stof\n\n\n\nEigenschappen\nDe plantenresten die het veen vormden komen in de bovengrond vaak in contact met zuurstof. Ze worden door het bodemleven omgezet in een wat genoemd wordt veraarde grond, waarin plantenresten niet meer als zodanig te herkennen zijn. Deze laag is potentieel goed doorwortelbaar voor landbouwgewassen. Omgezet organisch materiaal kan ook uitspoelen en op wisselende diepte een inspoelingslaag vormen.\n\n\nLandbouwkundig gebruik\nVanwege de slechte ontwatering zijn veengronden vaak moeilijk in cultuur te brengen. Wanneer in cultuur brengen wel lukt, kunnen ze zeer productief zijn. Veehouderij is een belangrijke gebruiksmogelijkheid. Fruitteelt is soms ook mogelijk. Uitdrogen en vervolgens verstuiven van het materiaal kan een probleem zijn. Verdichting en verdwijnen van het materiaal door mineralisatie kunnen ook een probleem zijn. \nDe mogelijkheden om tot een bruikbare landbouwgrond te komen liggen vooral in de gematigde zone. Interessant is dat organische stof meestal als essentieel voor een vruchtbare bodem wordt gezien. Bij veengronden is organische stof in overmaat aanwezig en vaak een probleem. Enerzijds vanwege de bewerkbaarheid, anderzijds vanwege de eigenschappen van de organische stof. Veengronden laten duidelijk zien hoe belangrijk de kwaliteit van de organische stof is voor een vruchtbare bodem. Aanvoer van organische stof met een hoger percentage aan verteerbaar stikstofrijk organisch materiaal is van groot belang om een veengrond, zowel in akkerbouw als grasland, productief te laten zijn. \nIn de tropen wordt veel veen door branden ontgonnen. Na enkele jaren is de vruchtbaarheid verdwenen en wordt het land weer verlaten. De laatste decennia wordt veel veen gebruikt voor teelt van de oliepalm en verder ook voor de winning van houtpulp van acacia- en eucalyptussoorten. Tegen deze teelten zijn bezwaren in te brengen maar ze zijn minder desastreus voor het veen dan akkerbouw en gras met een goede ontwatering.\n\n\nLandschap op een histosol in Noord-Europa\n\nHistosol in Noord Europa"
  },
  {
    "objectID": "goedbodembeheer/bodems-wereld.html#donkere-oude-tropische-cultuurgronden-in-zuid-amerika-anthrosol-terra-preta",
    "href": "goedbodembeheer/bodems-wereld.html#donkere-oude-tropische-cultuurgronden-in-zuid-amerika-anthrosol-terra-preta",
    "title": "Bodems van de wereld",
    "section": "Donkere oude tropische cultuurgronden in Zuid-Amerika (Anthrosol, Terra Preta)",
    "text": "Donkere oude tropische cultuurgronden in Zuid-Amerika (Anthrosol, Terra Preta)\nTussen 18.000 en 15.000 jaar geleden trokken mensen uit Siberië  via Alaska Amerika binnen. Tussen 13.000 en 11.000 jaar werd het Amazonegebied bereikt. Men leefde lange tijd van jacht en verzamelen van plantaardig materiaal. Tot recent werd aangenomen dat landbouw ongeveer 2000 jaar geleden zijn intrede deed. Dit blijkt al 8000 jaar eerder het geval te zijn, dus ca. 10.000 jaar geleden.\n\nCa. 10.000 jaar geleden vestigden de eesrste mensen zich op hogere gedeelten tussen rivieren in het Amazonegebied. Gedurende duizenden jaren vond verdere ophoging plaats. Er ontstond een dikke laag vruchtbare grond. De lagere delen tussen de hogere boseilanden waren in de het ene deel van het jaar te nat en het andere deel te droog en de grond werd  dan keihard.\nDe eerste landbouw in Noord- en Zuid=Amerika vond plaats in het Amazonegebied. Geteeld werden maniok, zoete aardappelen, wilde rijst, chilipepers, bonen, pompoenen en pinda’s. Onderzoekers uit Europa, Noord- en Zuid-Amerika (Universiteiten Bern, Exeter, Barcelona en Pennsylvania) zijn zo’10 jaar geleden gestart met onderzoek naar de oude vormen van landbouw. Toen de Spanjaarden het gebied veroverden is vooral door ziekten die ze meenamen uit Europa de hele landbouwcultuur verdwenen. Men nam  aanvankelijk aan dat de landbouw zo’n 2000 jaar geleden gestart was. Uit het  recente onderzoek blijkt dat dit ca. 10.000 jaar geleden was.\nOnder meer In Bolivia vond de landbouw in natte gebieden plaats. In de natte tijd woonde men op hoger gelegen “boseilanden”. Er zijn duizenden van deze boseilanden gevonden. De bovengrond werd aangevuld met afval. Na verloop van tijd ontstond er een dikke vruchtbare laag van 1 tot 2 meter dik. Uit stuifmeelonderzoek blijkt dat naast teelt op de vruchtbare akkers ook, wat wij nu noemen, een soort voedselbos werd onderhouden. De vruchtbare donkergekleurde akkers, Terras pretas, komen over het hele Amazonegebied voor.\nDe oudste maniokresten die men vond waren 10.350 jaar oud. Pompoen 10.250 en mais 6850 jaar\n\nEen hoger gelegen “Boseiland”naast een lager  gelegen gebied.  Foto J. Capriles, PSU en P. Zuidmeer, UB."
  },
  {
    "objectID": "goedbodembeheer/bodems-wereld.html#de-terra-preta-bodem",
    "href": "goedbodembeheer/bodems-wereld.html#de-terra-preta-bodem",
    "title": "Bodems van de wereld",
    "section": "De Terra preta bodem",
    "text": "De Terra preta bodem\nDe Terra preta bodem is sterk door de mens beïnvloed. Ze heten daarom Anthrosolen. Anthro betekend mens. Onze enkeerdgronden horen tot dezelfde groep.\n\nLinks de humusrijke Terra preta bodem, rechts een niet door de mens verrijkte bosbodem. Foto WRB.\nDe Terra pretabodems zijn gevormd door de indiaanse bevolking die voor Columbus in het Amazonegebied kwam. Hoe daar destijds landbouw werd gedreven is nu nergens meer te zien. \nWel is bekend waarmee de bodems zijn opgebouwd. Dat zijn etensresten en ander afval van de maaltijdbereiding, fecaliën van mens en dier, botten, visgraat en houtskool uit smeulend vuur. Dit materiaal werd in de buurt van de nederzetting gedeponeerd of gecomposteerd en ondergewerkt.\nDe Terra pretabodems komen voor in de wat minder dicht beboste Amazone en steeds langs waterwegen. De gemiddelde grootte van een Terra pretagebied is ca 20 ha., maar kan ook veel groter zijn tot 400 ha. Er zijn ook kleinere langwerpige gebieden. Ook in Ecuador, Peru, Frans Guana en Zuid Afrika komt Terra preta voor.\nHet organische stofgehalte van de bodem kan tot 14% bedragen. Het organische stofgehalte is het hoogst dicht bij de nederzetting. Er is een onderscheid tussen akkers die speciaal werden bemest en akkers die meer als een bijproduct organisch materiaal kregen. Het proces bestond uit:\n\naanvoer van houtskool\n\nvorming van humus\n\ngroei van micro-organismen en bodemdieren\n\nHoutskool is ontstaan uit natuurlijk organisch materiaal dat gedehydrateerd is en een zuurstof/ koolstofverhouding heeft van minder dan 60. De chemische structuur omvat polycyclische aromatische koolwaterstoffen."
  },
  {
    "objectID": "goedbodembeheer/bodems-wereld.html#literatuur",
    "href": "goedbodembeheer/bodems-wereld.html#literatuur",
    "title": "Bodems van de wereld",
    "section": "Literatuur",
    "text": "Literatuur\nLos primeros humanos en el Amazonas crearon miles de ‘islas de bosque’ en los Llanos de Moxos de Beni.\nZuidmeer, E.P., 2021. Het regenwoud als eetbaar bos. Archeologie magazine 02-2021 p. 57-59.\nWikipedia EN, 2012: Terra Preta."
  },
  {
    "objectID": "goedbodembeheer/akkerbouw-flevoland.html",
    "href": "goedbodembeheer/akkerbouw-flevoland.html",
    "title": "AKKERBOUW FLEVOLAND",
    "section": "",
    "text": "De Flevolandse kleigronden zijn de jongste kleigronden. Aanvankelijk zeer productief, maar de hoeveelheid makkelijk verteerbare organische stof verdween geleidelijk. Geringere stikstoflevering en structuurproblemen namen toe. De bodemvruchtbaarheid gaat nog steeds achteruit. De mate van inzicht dat er wat gedaan moet worden neemt evenwel toe. Flevoland is toonaangevend op het gebied van werken aan bodemkwaliteit."
  },
  {
    "objectID": "goedbodembeheer/akkerbouw-flevoland.html#inleiding",
    "href": "goedbodembeheer/akkerbouw-flevoland.html#inleiding",
    "title": "AKKERBOUW FLEVOLAND",
    "section": "Inleiding",
    "text": "Inleiding\nDe gronden van de Flevopolders zijn uniek. Uniek wat betreft ontstaanswijze, maar ook wat betreft eigenschappen. Het zijn heel jonge gronden. Waar ter wereld vind je zoiets, ook op zo grote schaal? Het zijn kalkrijke zavel- en kleigronden en die treffen we ook in Zuidwest- en Noord-Nederland aan, maar de Flevogronden zijn toch anders. Ze zijn anders omdat:\n\nde organischestofgehalten relatief laag zijn;\ner minder dan elders een verdichte laag onder de bouwvoor zit;\ner bijna steeds wat grotere poriën naar de ondergrond gaan waardoor wortels kunnen groeien en het gehele groeiseizoen water op kunnen nemen.\n\nDe combinatie van deze eigenschappen geeft een specifieke groei. De gewassen zijn relatief ijl en de eenzijdige groei maakt dat ze moeilijk tot afrijping komen. Wanneer hier bij de teelt niet duidelijk rekening mee wordt gehouden, scoren ze op het gebied van smaak niet hoog.\nDe enorme groeikracht wordt al zichtbaar in de bossen. De essen, die hier thuishoren, vertonen een sterke hoogtegroei. Eronder ontwikkelt zich een weelderige brandnetelvegetatie. \nEssen in het Larserbos bij Lelystad in het voorjaar. Weelderige groei van bomen en brandnetels"
  },
  {
    "objectID": "goedbodembeheer/akkerbouw-flevoland.html#de-bodem",
    "href": "goedbodembeheer/akkerbouw-flevoland.html#de-bodem",
    "title": "AKKERBOUW FLEVOLAND",
    "section": "De bodem",
    "text": "De bodem\nDe bovenlaag is in het algemeen geploegd. Kenmerkend voor Flevoland is dat onder de geploegde bouwvoor de grond gelaagd is. De gelaagdheid wordt veroorzaakt door verschillen in zwaarte en door verschillen in organischestofgehalte. De gelaagdheid belemmert de beworteling sterk, maar door de aanwezigheid van grove poriën kunnen wortels toch wel dieper de grond in. Plaatselijk bevindt zich een schelpenlaag op 25 tot 30 cm diepte die ook remmend kan zijn voor de beworteling. \nTarwe, Elandweg bij Lelystad\n\nLichte zavelgrond ten noorden van Lelystad\n\nProfiel kort na de inpoldering in de Noordoostpolder. De scheuren in de grond laten zien dat de ongerijpte klei door waterverlies minder ruimte nodig heeft."
  },
  {
    "objectID": "goedbodembeheer/akkerbouw-flevoland.html#het-geheim-van-flevoland-de-ondergrond",
    "href": "goedbodembeheer/akkerbouw-flevoland.html#het-geheim-van-flevoland-de-ondergrond",
    "title": "AKKERBOUW FLEVOLAND",
    "section": "Het geheim van Flevoland: de ondergrond",
    "text": "Het geheim van Flevoland: de ondergrond\nDe ondergrond is gelaagd en vaak moeilijk doorwortelbaar, maar door de poriën kunnen de wortels toch dieper de grond in. Dit verschijnsel op zo grote schaal zien we niet bij de zeekleigronden elders in Nederland. De poriën zijn onder meer gevormd door riet in de ontginningsfase en later ook door pendelende wormen.euwe alinea\n\n\nRond de wortelgang is vaak roest aanwezig. Verder van de wortelgang is de grond luchtarm en is het opgeloste ijzer gereduceerd en wordt de grond blauw. Bij de wortelgang kunnen bacteriën profiteren van afgestorven wortels en dit als voedsel gebruiken. Door het gereduceerde ijzer met behulp van lucht in de gang te oxideren winnen ze energie. Het geoxideerde ijzer wordt als bruine roest zichtbaar."
  },
  {
    "objectID": "goedbodembeheer/akkerbouw-flevoland.html#de-bodemstructuur",
    "href": "goedbodembeheer/akkerbouw-flevoland.html#de-bodemstructuur",
    "title": "AKKERBOUW FLEVOLAND",
    "section": "De bodemstructuur",
    "text": "De bodemstructuur\nTot het eind van de vorige eeuw was het moeilijk om blauwe plekken in de grond te vinden. De nieuwe eeuw gaf een heel ander beeld. Overal zijn ze nu in Flevoland te vinden. Blauwe plekken ontstaan wanneer de grond verdicht is. Het geoxideerde bruine ijzer verbindt zich met zwavelhoudende eiwithoudende verbindingen waardoor een blauwe kleur ontstaat. De typische rotte eierenlucht is hier ook waar te nemen. De blauwe plekken hangen samen met veranderde omstandigheden:\n\nDe machines worden zwaarder en verdichten meer.\nEr worden meer hakvruchten geteeld met intensievere grondbewerking.\nEr worden minder granen en grassen verbouwd die organische stof leveren voor het bodemleven en de bodemstructuur verbeteren.\nHet oogsttijdstip wordt later door nieuwe rassen, waardoor de oogst onder nattere omstandigheden plaatsvindt. Een akkerbouwer: “Vroeger waren we op 20 september klaar met de aardappeloogst, nu beginnen we op 20 september”.\nSinds 1998 gaat de oogstperiode vaker samen met veel regenrijke dagen.\n\n\nOndanks poriën toch te weinig lucht en blauwe anaerobe plekken\n\nRechts een luchtarme plek die door de wortels gemeden wordt\n\nTussen sterk verdichte kluiten kruipen de wortels. Ze hebben evenwel zeer weinig contact met de bodem, waardoor opname van voedingsstoffen belemmerd wordt.\n\nNa ploegen is de grond door massieve kluiten niet ingezakt en ontstaan er gaten in de grond\n\nDe wortels van gras zoeken op deze zware klei bij Zeewolde de scheuren op die in de zomer ontstaan\n\nAardappels wortelen in de rug, maar daaronder niet meer\n\nOnder de bouwvoor sterke verdichting met blauwe plekken.\n\nNa diepploegen om veen omhoog te krijgen ter verhoging van het organischestofgehalte ontstaat deze bizarre situatie bij Zeewolde in Zuidelijk Flevoland."
  },
  {
    "objectID": "goedbodembeheer/akkerbouw-flevoland.html#plassen-op-het-land",
    "href": "goedbodembeheer/akkerbouw-flevoland.html#plassen-op-het-land",
    "title": "AKKERBOUW FLEVOLAND",
    "section": "Plassen op het land",
    "text": "Plassen op het land\nZonder een kuil te graven is in een natte periode eind augustus ook te zien dat de bodem verdicht is. In de zomer is de grond warm en bacteriën gaan dan aan de slag en putten de zuurstofvoorraad snel uit. De stoffen die dan ontstaan (H2S, NH3) zijn zeer schadelijk voor de plantengroei. Plassen op het land in de winter geven aan dat er verdichting is. Die is schadelijk voor de groei in het komende seizoen, maar de vorming van schadelijke stoffen treedt dan niet of minder op. Op de volgende foto’s een rondgang door Flevoland in augustus 2010.\n\n\n\n\nwater op het land"
  },
  {
    "objectID": "goedbodembeheer/akkerbouw-flevoland.html#wormenproblemen",
    "href": "goedbodembeheer/akkerbouw-flevoland.html#wormenproblemen",
    "title": "AKKERBOUW FLEVOLAND",
    "section": "Wormenproblemen",
    "text": "Wormenproblemen\nNa een aantal jaren met minder problemen is na 2011 het wormenprobleem op veel bedrijven weer opgedoken.\nHet probleem\n\nEr zijn problemen met de oogst van ui, aardappel en suikerbiet op vooral de wat zwaardere gronden. Met de aardappels komen veel kluiten mee en soms moet er beregend worden alvorens geoogst kan worden.\nEr zijn problemen met de kwaliteit, bijvoorbeeld kale of gebarsten uien- De zaaibedbereiding en onkruidbestrijding worden moeilijker\n\nDe oorzaak\nDe bodemstructuur gaat achteruit door nieuwe teeltomstandigheden (zie ‘4. De Bodemstructuur’).Tegelijk zijn er hoge opbrengsten en komt er vooral via het loof veel wormenvoer in de grond. Door de verdichte bodem en omdat daar veel voer is, ontwikkelt zich een zeer grote wormenpopulatie in de bovenlaag van de grond. De wormen scheiden veel lijmstoffen uit die de grond onder droge omstandigheden doen verkitten.De afname van het gebruik van bestrijdingsmiddelen die wormen doden, speelt waarschijnlijk ook een rol.\nDe oplossing\nMinder rooivruchten telen en minder grondbewerking onder ongunstige omstandigheden (bijvoorbeeld vaste rijpaden) is de oplossing, maar slechts enkelen lukt het deze maatregelen toe te passen. De bodemstructuur verbeteren door toedienen van calciumrijke stoffen als gips of ongebluste kalk heeft, op enkele uitzonderingen na, geen voldoende effect. Op enkele tientallen bedrijven is er voorlopig nog geen uitzicht op een oplossing.\n\nAporrectodea callginosa, Nederlands meest voorkomende worm, is de belangrijkste veroorzaker van de structuurproblemen. Deze eet zich door de grond heen. Normaal is dat zeer gunstig voor de bodemstructuur, maar wanneer dat te intensief gebeurt, versmeert de grond.\n\nAardappels op een perceel met grote oogstproblemen bij Dronten. In de dunne bovenlaag veel wormen; daaronder de sterk verdichte grond."
  },
  {
    "objectID": "goedbodembeheer/akkerbouw-flevoland.html#maatregelen",
    "href": "goedbodembeheer/akkerbouw-flevoland.html#maatregelen",
    "title": "AKKERBOUW FLEVOLAND",
    "section": "Maatregelen",
    "text": "Maatregelen\nHier wordt alleen op maatregelen ingegaan die specifiek zijn voor de akkerbouw in Flevoland. Algemene maatregelen worden behandeld in “Maatregelen bodemonderhoud”.\n\nMest en compost\n1. GFT- en groencompost\nOmdat de organischestofgehalten lager worden, wordt er wel compost gebruikt. Onderzoek wijst uit dat dit vooral effect heeft, wanneer er meerdere jaren redelijke hoeveelheden worden gebruikt. Bij compost gaat het om de bijdrage aan de organischestofvoorziening en om voeding van het bodemleven. GFT-compost heeft de voorkeur boven groencompost. Doordat uit de grondstoffen voor groencompost steeds meer het houtige materiaal wordt verwijderd, omdat het gebruikt wordt voor energiewinning, gaat de kwaliteit van groencompost achteruit. Het wordt steeds meer humusrijk zand, wordt wel gezegd.Wat betreft humusopbouw, regelmatige levering van voedingsstoffen en voeding van het bodemleven is vaste mest op de Flevolandse gronden superieur. Laat het een seizoen liggen en zet het driemaal om met een kraan. Helaas is het steeds moeilijker verkrijgbaar. Meer over mest en compost vindt u hier\n\n2. Natuurcompost\nIn Flevoland zijn meerdere natuurgebieden die periodiek gemaaid moeten worden. Het materiaal leent zich uitstekend voor composteren. Meerdere technieken zijn uitgetest. Verhakselen en enkele malen met een kraan omzetten is een mogelijkheid. Ook zijn er speciale composteermachines die over de rillen rijden en een mooi product afleveren. Bij composteren op grond treedt er geen verontreiniging van het oppervlaktewater van betekenis op. Gebruik van maaisel uit de regio is een mooi regionale bijdrage aan milieu, bodemvruchtbaarheid en klimaat. Het composteren op grond wordt daarom vaak toegestaan. Soms wordt toch beoordeeld dat er een conflict met de wetgeving is.\n\nCompostering van maaisel uit de natuurgebieden rond Schokland. De rillenmethode waarbij aeroob gecomposteerd wordt met een composteermachine wordt hier toegepast.\n\nVolgen van de temperatuur tijdens het composteren van maaisel.\n\n\nVaste rijpaden\nHet werken met vaste rijpaden in combinatie met RTK-GPS is in Flevoland voor het eerst in de biologische teelt toegepast. Het vindt plaats op grotere bedrijven of in een samenwerking tussen bedrijven omdat de investeringskosten op kleinere bedrijven te hoog zijn. Vaste rijpaden leidt tot een betere bodemstructuur, hogere opbrengsten, meer werkbare dagen, minder onkruid en een hogere meststofefficiëntie. Desondanks zijn de financiële voordelen nog niet goed duidelijk. Oogsten vanaf vaste rijpaden is nog een probleem. Machines die dit wel kunnen zijn in ontwikkeling.\n\nTrekker voor werken op vaste rijpaden op 3,20 m afstand tussen de wielen op een biologisch bedrijf bij Ens\n\n\nWoelen\nZwaardere machines verdichten de grond, de grond blijft dan langer nat en bij opnieuw berijden wordt de grond onder nog weer nattere omstandigheden bewerkt. In de laag onder de bouwvoor kan de grond zo sterk verdichten dat de gewasgroei er aanzienlijke schade van ondervindt. De verdichte laag loswoelen lijkt dan een oplossing, maar meerdere onderzoeken over vele jaren gaven aan dat dit niet helpt en soms extra schade oplevert. Een uitvoerig onderzoek van PPO van 2006 tot 2009 (van Geel e.a. 2009) had als doel dit onderwerp degelijk uit e zoeken.Op een grond bij Lelystad met 14% lutum en 3,4% organische stof en een sterk verdichte laag tussen 25 en 40 cm werden onderstaande bodembewerkingen vergeleken (foto’s PPO):\n\nWoelen met een gewone woelpoot\n\nWoelen met de combiplow\n\nWoelen met de combiplow\n\nEn spitten met een spitmachine\nDe grond werd tot ca 45 cm losgemaakt. Deze gewassen werden vergeleken: luzerne, wintertarwe, aardappel en suikerbiet.Het bleek dat de grond na de behandeling weer sterk verdichtte en er geen hogere opbrengsten waren. Luzerne was ook niet in staat om de losgemaakte grond te bewortelen. De penwortel liep al snel vast.\nDe mechanische weg is mogelijk niet de goede. Stimulering van regenwormen, veel aandacht voor de bodem bij het kiezen van een bewerkingstijdstip en minder hakvruchten in het bouwplan zijn alternatieven. Een woeler die meer kerend werkt en inbrengen zodat de grond niet weer inklinkt en het gebruik van compost of ander organisch materiaal in de laag 15 tot 40 cm hebben mogelijk perspectieven. DiepploegenDe belangrijkste reden om diepploegen toe te passen is de afname van de bewerkbaarheid. De oorzaak van de minder goede bewerkbaarheid ligt vooral bij:\n-teelt van te weinig graan en groenbemesters; -toename van de bodemdruk door zwaardere machines; -toename van de bewerkingsintensiteit.\nWanneer de teeltwijze niet verandert, is diepploegen maar een tijdelijke oplossing voor de problemen. Naast de slechter wordende bewerkbaarheid speelt evenwel ook een rol dat er vaak lichtere grond onderin het bodemprofiel aanwezig is die naar boven geploegd kan worden. Hierdoor worden er op zwaardere grond meer teelten mogelijk.\nDe resultaten van diepploegen zijn wisselend. Grote problemen en sterke verbetering komen beide voor. Gunstige ervaringen zijn er door:-minder gebruik van diesel door minder bewerkingen;-minder arbeid doordat er sneller kan worden gewerkt;-hogere opbrengsten;-mogelijkheid voor meer teelten;-minder wormproblemen.\nMinder gunstige ervaringen zijn er door:-een minder goede ontwatering;-grotere stuifgevoeligheid;-meer bodemgebonden ziekten;-meer verslemping door fijner zand in de bovenlaag;-ontstaan van een verdichte laag;-minder goede productkwaliteit, hogere sorteerkosten, vooral op zwaardere gronden;-fosfaattekort;-zoutschade.\nAlvorens de beslissing te nemen om te gaan diepploegen is een analyse ter plekke door een deskundige belangrijk. Deskundigheid op dit gebied is schaars. Door het opheffen van de Rijksdienst IJsselmeerpolders in 1989 is veel kennis verloren gegaan.Veel problemen kunnen voorkomen worden door na het diepploegen direct te draineren. en dit bij plaatselijke verzakking van de buizen na bijvoorbeeld vier jaar weer te herhalen. Een ander belangrijk punt is om het bouwplan - tenminste tijdelijk - aan te passen. Niet 1op 3 aardappels, maar bijvoorbeeld 1 op 5. En voldoende gras of graan. Daar draait alles om. In het eerste jaar ook geen ui, peen of aardappels telen, maar vochtonttrekkende gewassen als tarwe en suikerbiet.\n\nPerceel bij Biddinghuizen dat gediepploegd wordt. Zand is naar boven gekomen en de zware zavel is in diepere lagen terecht gekomen. \nVoorbeelden van diepploegen op bedrijven\nWe gaan kijken bij de Firma Breg aan de Zeebiesweg in Biddinghuizen.\n\nWintertarwe op een gediepploegd perceel bij de Firma Breg aan de Zeebiesweg in Biddinghuizen. Na de oogst is compost opgebracht.\n\nAan de oppervlakte zijn regenwormen massaal bezig de compost de grond in te werken.\n\nDe tarwe wortelt alleen zeer ondiep.\nWat hebben we gezien?Na het diepploegen is een zeer humusarme grond ontstaan die zeer weinig wortels bevat. Aan de oppervlakte maken regenwormen een zeer mooie organischestofrijke grond met een goede structuur.\nHoe nu verder?Dien regelmatig compost toe en teel organischestofleverende gewassen zoals tarwe of grassen. Dat de tarwe nu nog weinig wortels maakt geeft aan dat er nog een lange weg te gaan is.Voor wie overweegt om te gaan diepploegen: denk goed na over de zeer arme grond die ontstaat. Regelmatig heeft men spijt van de keuze tot diepploegen.\n\n\nBodembedekking\n\nGrote oppervlaktes liggen in de winter kaal. Voor de bodemstructuur is dit schadelijk. Vooral binnen het onderzoek naar Niet Kerende Grondbewerking wordt er gezocht naar oplossingen voor dit probleem."
  },
  {
    "objectID": "goedbodembeheer/akkerbouw-flevoland.html#literatuur",
    "href": "goedbodembeheer/akkerbouw-flevoland.html#literatuur",
    "title": "AKKERBOUW FLEVOLAND",
    "section": "Literatuur",
    "text": "Literatuur\nGeel, W.C.A.van, P.H.M. Dekker (PPO-AGV) en W.J.M. de Groot (Alterra), 2009. Verbetering structuur ondergrond. Verslag van veldonderzoek op een zavelgrond te Lelystad 2006-2009. Praktijkonderzoek Plant & Omgeving B.V. Sector AGV PPO nr. 32 50055100"
  },
  {
    "objectID": "goedbodembeheer/moestuin.html",
    "href": "goedbodembeheer/moestuin.html",
    "title": "Moestuin",
    "section": "",
    "text": "Graaf een kuiltje en kijk of de wortels de grond wel goed kunnen doorwortelen. Geef ieder jaar 200 tot 300 liter mest of compost per 100 vierkante meter voor onderhoud van de bodem. Daarnaast soms nog wat aanvullende meststoffen."
  },
  {
    "objectID": "goedbodembeheer/moestuin.html#inleiding",
    "href": "goedbodembeheer/moestuin.html#inleiding",
    "title": "Moestuin",
    "section": "Inleiding",
    "text": "Inleiding\nMoestuinen komen op veel verschillende bodems voor. Iedere bodem heeft zijn eigen wijze van beheer en de beschreven werkwijze bij akkerbouw en tuinbouw op de verschillende bodems kan richting geven aan het beheer van moestuinen op de verschillende bodems. Moestuinen hebben ook iets gemeenschappelijks. Er worden namelijk vaak veel verschillende gewassen verbouwd, maar bijna geen van deze gewassen levert voldoende organische stof voor onderhoud van de bodem."
  },
  {
    "objectID": "goedbodembeheer/moestuin.html#hoe-te-bemesten",
    "href": "goedbodembeheer/moestuin.html#hoe-te-bemesten",
    "title": "Moestuin",
    "section": "Hoe te bemesten",
    "text": "Hoe te bemesten\nIn de praktijk wordt op de meest verschillende wijzen bemest. Soms worden extreme hoeveelheden mest of compost jaarlijks ondergewerkt, soms wordt er alleen met wat organische of minerale mestkorrels gewerkt. Extreme mesthoeveelheden zoals 10 tot 20 kruiwagens per 100 m2 geven ogenschijnlijk wel een mooie grond, maar de voeding van de plant is zeer onevenwichtig en jaar in jaar uit van deze planten eten is niet wenselijk. De nitraatgehalten worden dan veel te hoog en ook de smaak heeft er onder te lijden. Alleen wat mestkorrels, vaak voor een groot deel bestaande uit kippenmest is ook niet wenselijk. De bodemkwaliteit gaat achteruit. Alle gronden, ook humusrijke en veengronden, hebben regelmatig wat mest of compost nodig. Hoeveel dan? Als richtlijn kan aangehouden worden zo’n 300 liter per 100 m2 per jar. Dat mag ook wel 600 liter om het andere jaar zijn, maar niet een keer in de bijvoorbeeld 5 jaar een grote hoeveelheid geven. Het bodemleven heeft jaarlijks voedsel nodig en niet een keer per 5 jaar.\nWanneer vele jaren 300 liter mest of compost per 100 m2 gegeven wordt (bij goede bodems 200 liter), zijn aanvullende bemestingen steeds minder nodig. De eerste jaren is wat stikstofrijke mest of kaliumrijke mest aanvullend vaak wel nodig. Een bodemanalyse kan hierbij helpen om de juiste hoeveelheid te kiezen.\nVerder moet beoordeeld worden of de bodem voldoende diep los is en de wortels goed de grond in kunnen komen. Een kuil wijst dit uit. Mocht de bodem verdicht zijn dan kan dubbeldiep spitten waarbij de bovenste 25 cm ook boven blijft nodig zijn. Wanneer de laag 25 tot 40 cm arm is aan organische stof kan hier wat compost doorgewerkt worden. Niet lopen op de bedden waar de gewassen geteeld worden is van groot belang. Hoe de bovenste 40 cm beoordeeld kan worden met een kleine profielkuil wordt in het volgende beschreven."
  },
  {
    "objectID": "goedbodembeheer/moestuin.html#zelf-compost-maken",
    "href": "goedbodembeheer/moestuin.html#zelf-compost-maken",
    "title": "Moestuin",
    "section": "Zelf compost maken",
    "text": "Zelf compost maken\n\nDe werkwijze\nCompost kan gemaakt worden met een hoop op de grond, in een afgeschermde ruimte en in een compostvat. Steeds is het belangrijk om zowel structuurrijk materiaal en makkelijk verteerbaar materiaal te mengen. Gebruik je alleen structuurrijk materiaal zoals takjes dan kan het heel lang duren om een goede compost te krijgen. Gebruik je alleen structuurarm materiaal zoals gemaaid gras dan kan er geen lucht toetreden en krijg je geen goede compost. \nStructuurrijk materiaal\nis bijvoorbeeld: kort  geknipte takjes, stro, stengels van planten.\nMakkelijk verteerbaar\nmateriaal is bijvoorbeeld: vers blad, mest, keukenafval.\nDe verhouding tussen beide soorten materiaal leer je vanzelf goed kiezen door een aantal jaren gecomposteerd te hebben. Omzetten is soms nodig vaak ook niet. Zorg dat er wat regenwormen in komen. Wordt er wat langer op een plaats gecomposteerd dan komen die vanzelf. Wanneer ze er niet zijn dan enkele toevoegen."
  },
  {
    "objectID": "goedbodembeheer/moestuin.html#beoordeel-zelf-uw-bodem",
    "href": "goedbodembeheer/moestuin.html#beoordeel-zelf-uw-bodem",
    "title": "Moestuin",
    "section": "Beoordeel zelf uw bodem!",
    "text": "Beoordeel zelf uw bodem!\nWe gaan in een kleine kuil de bodem beoordelen en letten daarbij vooral op de beworteling en de bodemstructuur.\nWe doen dit bij een plant die al wat langer in de grond staat. Bijvoorbeeld een doorgeschoten slakrop, maar op zich is iedere plant geschikt.\nEerst graven we naast de plant een kuiltje.\n\n\nNu steken we met de spade links,\n\nrechts,\n\nen achter\n\n\n\nbodem moestuin\n\n\n\nen steken de kluit uit op 20 cm diepte\n\nLeg de kluit ergens op zodat die goed bekeken kan worden;\nmet een mes de grond wat loskrabben.\n\nBij deze grond zijn veel wortels op 20 cm diepte.\n\nIn de laag 0-20 cm waren kruimels en afgerond blokkige kluitjes, waar wortels doorheen groeiden.\n\nWe gaan nu dieper naar 40 cm en steken eerst links en achter weer af,\n\n\n\nbodem moestuin\n\n\n\nOok op 40 cm vinden we nog wortels, maar deze zijn wat dikker en kronkeliger en hebben wat meer moeite om de grond in te komen.\n\nDe grond bestond uit hoekige, scherpblokkige kluiten, waar de wortels alleen langs, maar niet in konden groeien."
  },
  {
    "objectID": "goedbodembeheer/moestuin.html#de-teelt-van-gewassen-in-de-moestuin-hoe-in-te-spelen-op-droogte",
    "href": "goedbodembeheer/moestuin.html#de-teelt-van-gewassen-in-de-moestuin-hoe-in-te-spelen-op-droogte",
    "title": "Moestuin",
    "section": "De teelt van gewassen in de moestuin: hoe in te spelen op droogte:",
    "text": "De teelt van gewassen in de moestuin: hoe in te spelen op droogte:\n\nAardappel\nBegin pas met water geven als de knolgroei goed op gang is gekomen. Te vroeg beginnen geeft veel blad en daardoor gevoeligheid voor droogte.\n \n### Andijvie\nEen tekort aan water kan leiden tot te vroeg schieten\nVroege andijvie water geven bij een droge periode van 2 à 3 weken.\nIn de zomer de grond voor planten goed vochtig maken.\nHerfstteelt water geven bij uitplanten en bij droogte eind augustus en september.\n\n\nAsperge (wit)\nGeef water in augustus en september en bij lange droge perioden in de zomer.\n \n\n\nBleekselderij\nVan half juli tot begin september voldoende water geven. Zorg ervoor dat de schommelingen in het vochtgehalte van de grond niet te groot zijn.\n \n\n\nBloemkool\nBloemkool stelt hoge eisen aan een regelmatige watervoorziening. Water geven direct na het planten en vanaf het 6 e of 7e blad.\n\n\nBroccoli\nBroccoli is erg gevoelig voor vochttekort. Kritieke perioden zijn de eerste week na het uitplanten en tijdens de schermaanleg.\n\n\nChinese kool\nChinese kool heeft gedurende de hele groei voldoende water nodig.  \n \n\n\nCourgette\nTot aan de bloei is niet veel water nodig. Tijdens bloei en vruchtzetting is er wel behoefte aan water. Giet niet op de bloemkelken.\n\n\nDoperwt\nErwten moeten dieper kunnen wortelen voor voldoende vochtaanvoer. Voor de bloei geen water geven.\n\n\nKnolvenkel\nKnolvenkel stelt hoge eisen aan de watervoorziening. In droge perioden een keer per week water geven.\n\n\nRode biet \nTussen zaai en opkomst mag de grond niet uitdrogen. Na opkomst is de waterbehoefte niet groot.\n\n\nPeen \nPeen stelt hoge eisen aan de waterhuishouding. Verdichte lagen remmen de wateropname.\n\n\nPrei\nPrei moet van planten tot oogst voldoende water hebben.\n\n\nSla\nVroege teelt\nVooral bij droge perioden van 2 à 3 weken water geven. In het kropstadium mag er geen vochttekort zijn.\n\n\nZomerteelt\nBij temperaturen boven 22 graden veel aandacht aan voldoende vocht besteden.l Voor het planten zorgen voor een vochtige grond.  Op extreem warme dagen is het het beste om ’s morgens vroeg water te geven.\n \n\n\nSpinazie\nSpinazie stelt hoge eisen aan de watervoorziening. Het gewas is door zijn snelle groei en volledige grondbedekking gevoelig voor verdroging, vooral op gronden die niet diep bewortelbaar zijn. Wortels moeten tot 50 cm diepte kunnen groeien.\n\n\nZeer vroege en vroege teelten\nDe zeer vroege en vroege teelten kunnen last van te natte grond hebben.\n\n\nVoorjaarsspinazie\nSpinazie die ongeveer half maart gezaaid en in de tweede helft van mei geoogst wordt heeft in het algemeen weinig of geen water nodig.\n\n\nZomerspinazie\nSpinazie die van begin mei tot eind juli op het veld staat, heeft kans op vochttekort. Bij te weinig vocht gaat het gewas schieten. In droge, en warme perioden ongeveer twee keer per week water geven.\n\n\nHerfstteelt\nDe herfstteelt heeft in het algemeen geen water nodig.\n\n\nSluitkool\nWatertekort in juni en juli kan tot ernstige schade aan het gewas leiden. Bij knolvoetproblemen de grond aan de droge kant houden. Tijdens de koolvorming is voldoende vocht van veel belang.\n\n\nSpruitkool\nDe opbrengst van spruitkool daalt sterk in droge zomers op zandgronden. Na het planten water geven. Een gelijkmatige groei zonder sterk vochttekort is belangrijk."
  },
  {
    "objectID": "goedbodembeheer/Bodembeheer.html",
    "href": "goedbodembeheer/Bodembeheer.html",
    "title": "BODEMBEHEER",
    "section": "",
    "text": "BODEMBEHEER"
  },
  {
    "objectID": "goedbodembeheer/kalk.html",
    "href": "goedbodembeheer/kalk.html",
    "title": "Bekalken",
    "section": "",
    "text": "Waarom is de zuurgraad belangrijk?Wat is gips eigenlijk?\nDe betekenis van de zuurgraad\nIn de praktijk komen door verwaarlozing vaak te lage pH-waarden voor, maar vaak ook te hoge. Te hoge pH-waarden komen voor doordat de bemestingsadviezen vaak te hoge waarden als streefwaarde hebben. De adviesbasis komt tot stand door te onderzoeken bj welke pH-waarde de hoogste opbrengst tot stand komt. Dit zijn vooral korte termijnproeven. Dat door een te hoge pH organische stof wordt afgebroken en de bodemkwaliteit achteruit gaat, valt bij korte termijnproeven niet op. Een te hoge pH kan ook veroorzaakt worden doordat de meststoffenhandel graag veel kalk wil verkopen. Kalk heeft veel invloed op de bodemstructuur. Door zelf de bodemstructuur en de gewasgroei te beoordelen kan het beste een goede keuze gemaakt worden rond de te geven hoeveelheid kalk. Is de bodemstructuur goed, dan is het niet altijd nodig om te bekalken. Let er ook op dat dierlijke mest ook de pH kan verhogen. Bij afwezigheid van problemen is de goedkoopste kalkmeststof de beste.Een goede zuurgraad is esentieel voor de bodemkwaliteit.\nGebruik van gips en ongebluste kalk (brandkalk)\nGips en ongebluste kalk (Brandkalk) kunnen op zavel- en kleigronden gebruikt worden om de structuur te verbeteren.De kalk die in zavel en klei zit, lost bij weinig aanvoer van organisch materiaal niet voldoende op bij een hoge pH-waarde. Gips en ongebluste kalk zijn direct in water oplosbaar en hieruit komt calcium wel snel vrij. De calciumionen zijn grote ionen met weinig lading op de oppervlakte. Hierdoor ontstaat er geen dikke watermantel rond de ionen. Wanneer ze op de kleiplaatjes zitten wordt de structuur en bewerkbaarheid duidelijk beter. Bij bijvoorbeeld natrium en magnesium, ionen met een dikke watermantel, is dit juist niet het geval.\nGips veroorzaakt een toename van de zoutconcentratie in de grond omdat het in water oplosbaar is. Gips heeft geen effect op de zuurgraad van de bodem, ongebluste kalk wel. Op kleigronden met een hoge pH is de verhoging van de pH door ongebluste kalk echter verwaarloosbaar.De adviesgift van gips is, afhankelijk van de bodem, tussen de 6 en 12 ton per hectare.Wel kan er uitspoeling plaatsvinden van sulfaat naar het grondwater bij extreme giften.\nDe ongebluste kalk wordt in de praktijk specifiek ingezet op bepaalde gronden met een slechte structuur. Dit zijn bijvoorbeeld de knipkleigronden met veel magnesium en natrium aan de kleideeltjes. Ongebluste kalk met magnesium kan een positief effect hebben op de Calcium/Magnesium verhouding. Een kleigrond met een optimale bewerkbaarheid bevat 70 tot 80% calcium in het kleihumuscomplex en 6 tot 12 % magnesium.De ongebluste kalk moet voldoende fijn gemalen zijn om een optimaal effect te krijgen.De adviesgift bedraagt vaak ca. 1500 kg per hectare.\nGips kwaliteit\nGips (CaSO4) bevat 20 -25 % CaO, ongebluste kalk bestaat voor zo’n 85 % uit calciumoxide. Gips is een natuurproduct maar is ook een bijproduct bij chemische processen. Het kan daarom vervuild zijn met zware metalen. Daarom moet men bij toepassing van gips vragen naar een analyse.\nKalk op grasland\n\nVooral op grasland is het van belang dat er onder droge omstandigheden wordt bekalkt. Per keer 1000 tot maximaal 2000 kg per ha. Meestal moer er magnesiumarme kalk gebruikt worden omdat er met voer van buiten het bedrijf al genoeg magnesium het bedrijf inkomt. \nAfbeelding: situatie rond zuurgraad in Nederland (www.eurofins-agro.nl)."
  },
  {
    "objectID": "goedbodembeheer/Bodem.html",
    "href": "goedbodembeheer/Bodem.html",
    "title": "BODEM",
    "section": "",
    "text": "BODEM"
  },
  {
    "objectID": "goedbodembeheer/graaf-een-kuil.html",
    "href": "goedbodembeheer/graaf-een-kuil.html",
    "title": "Graaf een kuil",
    "section": "",
    "text": "Door op verschillende plekken in de bodem te kijken zie je dat de bodem iedere keer weer anders is. Leer op deze wijze ook waarom dat zo is. Door vaker te graven wordt bodembeoordeling steeds interessanter en bodembeheer steeds beter."
  },
  {
    "objectID": "goedbodembeheer/graaf-een-kuil.html#een-eenvoudige-bodembeoordeling",
    "href": "goedbodembeheer/graaf-een-kuil.html#een-eenvoudige-bodembeoordeling",
    "title": "Graaf een kuil",
    "section": "Een eenvoudige bodembeoordeling",
    "text": "Een eenvoudige bodembeoordeling\nEen eenvoudige bodembeoordeling waarmee de bodem snel een cijfer van 0 tot 10 gegeven kan worden.\nOm bodems te vergelijken of om meer inzicht te krijgen in tekortkomingen van bodems kunnen een aantal belangrijke eigenschappen gekwantificeerd worden. Hiertoe zijn meerdere systemen ontwikkeld. Een snelle eenvoudige methode is de SSQR-methode (Smart Soil Quality Rating). De bodem krijgt een cijfer tussen 0 en 10:\nBeoordeeld worden:\nstructuurelementen, regenwormen en beworteling.\n\n1. Structuurelementen\nPercentage scherpblokkige structuurelementen in de laag 0-25 cm\n- 0 punten: meer dan 50% is scherpblokkig\n- 2 punten: 25-50% is scherpblokkig\n- 4 punten: minder dan 25% is scherpblokkig\n\nEen scherpblokkig element is hoekig en er groeien geen wortels in\n\n\n2. Regenwormen\nAantal regenwormen in een kluit van 20 x 20 x 20 cm\n- 0 punten: 0\n- 1 punt: 1\n- 2 punten: 2\n- 3 punten: 3 of meer\n\nHet tellen van wormen gaat het beste na  een periode waarin de bodem langere tijd voldoende vochtig is. Bijvoorbeeld een natte periode in de zomer of in de herfst. \n\n\n3. Beworteling\nMaximale diepte van de beworteling\n0 punten: 0 wortels per 100 cm2 op 40 cm diepte1 punt: 1wortel per 100 cm2 op 40 cm diepte2 punten: 2 wortels per 100 cm2 op 40 cm diepte3 punten: 3 of meer wortels per 100 cm2 op 40 cm diepte\n\nVeel bodems zijn na 25 cm diepte door verdichting slecht doorwortelbaar. Voor de vochtvoorziening en de voorziening van voedingststoffen is een diepere beworteling van belang.\nTel de scores bij elkaar op\ntotaal 0 punten: zeer slechte bodemkwaliteit\ntotaal 10 punten: zeer goede bodemkwaliteit"
  },
  {
    "objectID": "goedbodembeheer/graaf-een-kuil.html#meer-over-de-visuele-beoordeling-van-de-bodemstructuur",
    "href": "goedbodembeheer/graaf-een-kuil.html#meer-over-de-visuele-beoordeling-van-de-bodemstructuur",
    "title": "Graaf een kuil",
    "section": "Meer over de visuele beoordeling van de bodemstructuur",
    "text": "Meer over de visuele beoordeling van de bodemstructuur\nVoorzichtig de grond open breken. Wat is er dan te zien?\nVoor de plant is het van belang dat er voldoende vocht en lucht in de bodem zit en dat voedingsstoffen goed bereikbaar zijn. De bodemstructuur speelt hierbij een belangrijke rol. Bij een verdichte grond blijft de groei van de gewassen al snel achter. Wanneer dit alleen plaatselijk is, valt het op. Wanneer het gehele perceel geen optimale structuur heeft, valt dit vaak minder op. Een structuurbepaling kan dan meer duidelijkheid geven. Om de bodemstructuur te beoordelen is een visuele beoordeling het beste. U heeft hier alleen een spade en een mes voor nodig. In het volgende wordt aangegeven hoe ieder dit zelf kan doen.\nDe structuurelementen\nBelangrijke structuurelementen in de grond zijn (zie ook de foto’s onderaan deze pagina):\n1. Kruimels.\nDit zijn losse kruimels van 0,3 tot 1 cm groot. Wortels kunnen gemakkelijk in deze kruimels en tussen deze kruimels doorgroeien.\n2. Afgerond blokkige structuurelementen.\nDit zijn blokjes grond van wisselende grootte, van 1 tot wel 10 cm groot. De zijkanten zijn niet vlak, de hoeken zijn rond. Bij doorbreken heeft het breukvlak vaak een andere glans of kleur dan de buitenkant. Bij een enigszins ruwe behandeling kunnen ze vaak makkelijk in kruimels overgaan. Let er goed op of dit in de grond ook zo was of dat het werkelijk grotere elementen zijn.\n3. Scherpblokkige structuurelementen.\nDeze zijn hoekig en compact. De wanden zijn glad.\nHet is mogelijk de gewichts- of volumeverdeling van de verschillende soorten structuurelementen in te schatten. Verschillende percelen kunnen dan vergeleken worden.\n\n\n\nkruimelstructuur\n\n\nVoor plantengroei is dit de mooiste structuur\n\n\n\nAfgerond blokkige structuur\n\n\nDeze structuurelementen zijn wat meer afgerond en niet hoekig. Er zijn veel porien. Wortels kunnen er makkelijk doorheen. Bij licht erop drukken worden het vaak kruimels en zijn dan minder goed te onderscheiden van de kruimelige structuurelementen.\n\n\n\nscherpblokkige structuur\n\n\nDe kluiten zijn hoekig en er kunnen in het algemeen geen wortels in doordringen. Soms zitter er wel wortels in. Dat is bijvoorbeeld het geval wanneer jonge planten in losgemaakte grond zijn geplant en de wortels eerst in de grond kunnen doordringen maar later zakt de grond volledig in tot een scherpblokkige structuur. \nHet verkrijgen van een kluit op een spade\nOm de bodemstructuur te beoordelen is het nodig om een ongestoorde kluit van de laag 0-25 cm diepte en van de laag 25-50 cm diepte vrij te krijgen. Dit kan met een normale spade gebeuren. Wel moet zo gewerkt worden dat de te beoordelen grond niet verstoord wordt.\nOm een ongestoorde kluit te krijgen wordt eerst een kleine kuil gegraven. Zonder de grond te verstoren wordt een te beoordelen kluit, dikte ca 10 cm, aan alle kanten vrijgemaakt en zorgvuldig naar boven gehaald. Bij het naar boven halen moet de kluit goed ondersteund worden. Een plankje tegen de voorkant kan op sommige grondsoorten goed helpen. De foto’s hieronder laten dit zien.\nDe kluit wordt uit de grond gehaald en bij voorkeur op een verhoging voor verdere beoordeling gelegd.\nWanneer er op de kluit een plant staat kan ook de beworteling beoordeeld worden.\nBekijk ook onderstaande animatie hieronder, klik op de foto.\n\n\n\n\n\nkluitbeoordeling bij een bodem. Bodemkwaliteit"
  },
  {
    "objectID": "goedbodembeheer/graaf-een-kuil.html#meer-over-de-visuele-beoordeling-van-het-bodemleven",
    "href": "goedbodembeheer/graaf-een-kuil.html#meer-over-de-visuele-beoordeling-van-het-bodemleven",
    "title": "Graaf een kuil",
    "section": "Meer over de visuele beoordeling van het bodemleven",
    "text": "Meer over de visuele beoordeling van het bodemleven\nKijk naar regenwormen. Het bodemleven is zeer divers en het grootste deel zo klein dat het niet te zien is. Regenwormen zijn duidelijk te zien en geven een goede indicatie over de bodemkwaliteit.In de bodem zijn er 3 groepen regenwormen te onderscheiden. Dit onderscheid is van belang, omdat de invloed van de worm op de bodem per groep varieert.\n\nGroep 1: Strooiselbewoners\nDe bovenkant is rood en de onderkant grauw. Ze leven vooral in de strooisellaag en komen ook aan de oppervlakte om plantenresten te verzamelen.\n\nGroep 2: Bodembewoners\nDeze wormen hebben aan bovenzijde en onderzijde eenzelfde grauwe kleur. Ze eten ook grond en zijn belangrijk voor de bodemstructuur en de binding van humus aan kleideeltjes.\n\nGroep 3: Pendelaars\nOok deze wormen zijn aan de bovenkant rood en aan de onderkant grauw. Ze zijn groot en de belangrijkste soort: lumbricus terrestris, heeft een platte staart  (afbeelding).\nDeze wormen leven hun hele leven in eenzelfde verticale gang. Die gang kan dan dienen als afvoer van overtollig regenwater, aanvoer van lucht en op de wanden van de gang ontwikkelt zich een actief bodemleven."
  },
  {
    "objectID": "goedbodembeheer/graaf-een-kuil.html#meer-over-de-visuele-beoordeling-van-de-beworteling",
    "href": "goedbodembeheer/graaf-een-kuil.html#meer-over-de-visuele-beoordeling-van-de-beworteling",
    "title": "Graaf een kuil",
    "section": "Meer over de visuele beoordeling van de beworteling",
    "text": "Meer over de visuele beoordeling van de beworteling\nBewortelingWat vindt de plant van de bodem? Voor een antwoord op deze vraag kijk onder meer naar de beworteling.\nDe wortels van de planten zeggen veel over de bodem. \n\nVeel wortels en veel kleine wortels geven aan dat er goede bewortelingsmogelijkheden zijn:\n\nWeinig wortels die vaak dik en kronkelig zijn met hier en daar een zijwortel die ook weer kronkelig is geeft aan dat er structuurproblemen zijn.\n\nWortels zijn te tellen. Op een horizontaal vlak op een oppervlak van 10x10 cm is een mogelijkheid. Dieptes van 20 en 40 cm zijn belangrijk."
  },
  {
    "objectID": "goedbodembeheer/graaf-een-kuil.html#diverse-methoden-van-visuele-bodembeoordeling",
    "href": "goedbodembeheer/graaf-een-kuil.html#diverse-methoden-van-visuele-bodembeoordeling",
    "title": "Graaf een kuil",
    "section": "Diverse methoden van visuele bodembeoordeling",
    "text": "Diverse methoden van visuele bodembeoordeling\nMethoden voor visuele bodembeoordeling\nEr zijn eenvoudige en uitgebreide methoden om de bodem te bekijken. Alle hebben gemeen dat de bodem zelf meegenomen kan worden in de beslissingen rond bodembheer en dat is al heel belangrijk.\nBeknopte snelle score methode, SSQR\nDe SSQR (Smart Soil Quality Rating) is een eenvoudige en snelle methode die de belangrijkste bodemproblemen in kaart brengt. Beoordeeld worden het deel scherpblokkige structuurelementen (0-4 punten), het aantal regenwormen (0-3) punten en het aantal wortels op 40 cm diepte (0-3 punten). Op deze wijze wordt een score van minimaal 0 en maximaal 10 punten verkregen. De methode is vooral nuttig wanneer een eenvoudige beoordeling van belang is. Zie hierboven.\n2. Bodemscan Louis Bolk Instituut\nDe bodemscan van het Louis Bolk Instituut is een interessante methode. Interessant omdat deze scan vanuit de Nederlandse situatie is ontwikkeld en nauw gekoppeld is aan wenselijke cultuurmaatregelen die direct passen bij de bedrijven waar het om gaat. Beoordeeld worden:\n-beworteling, 0-25 cm, 25-50 cm, &gt; 50 cm-bodemstructuur, % scherpblokkig 0-25, 25-50 en &gt; 50 cm-storende laag, diepte en dikte van een eventuele storende laag\nDe scan is tot nu toe alleen ontwikkeld voor akkerbouw op zandgronden. http://www.louisbolk.org/downloads/2986.pdf Naast de beoordelingsmethode worden maatregelen aangegeven rond waterhuishouding, keuze van hoofdgrondbewerking en inzet van groenbemesters.\nDeze scan is een voorbeeld van een degelijk onderbouwde werkwijze. Het zou goed zijn wanneer van meerdere bodems en meerdere bedrijfssystemen dergelijke scans gemaakt werden.\n3. Bodemconditiescore\nIs de bodemscan vanuit de bedrijven en in Nederland ontwikkeld, de bodemconditiescore is in Nieuw-Zeeland ontwikkeld en moet nog aan de Nederlandse situatie aangepast worden. Daar wordt nu hard aan gewerkt en mogelijk groeien de verschillende benaderingswijzen (SSQR, Bodemscan LBI) naar elkaar toe omdat de uitgangsprincipes veel overeenkomst vertonen.\nDe bodemconditiescore is ontwikkeld door Graham Shepherd in Nieuw Zeeland. De methode wordt nu in veel landen toegepast en is onder meer onder auspiciën van de FAO verder ontwikkeld.\nDe methode wordt nu in Nederland door verschillende instanties ontwikkeld (Louis Bolk Instituut, SKB, WUR en Aequator), vooral bij grasland ( www.mijnbodemconditie.nl ). Er wordt een promotieonderzoek naar de methode uitgevoerd. (M. van Leeuwen).\nEen belangrijk voordeel van de Bodemconditiescore is dat deze internationaal al langere tijd is toegepast. De objectiviteit en toepasbaarheid is in veel teelten nu bekend. De methode heeft ook nadelen en die zullen bij het huidige uittesten waarschijnlijk naar voren komen, waardoor aanpassing mogelijk is. De methode bestaat uit een beoordeling van:\n\ngewasbedekking-beworteling-Verdichting 10-40 cm-regenwormen-bodemstructuur-zuurgraad (pH)\norganische stof (kleur)\naantal gekleurde vlekken\n\nDe belangrijke bodemeigenschappen zijn er in opgenomen, maar een nadeel is dat zuurgraad en organische stof niet in het veld beoordeeld kunnen worden en de score dus niet in het veld afgerond kan worden. Verder is de bedekking een moeilijk thema. Die wisselt door het jaar of is altijd 100% (gras). Beworteling en bodemstructuur worden heel algemeen beoordeeld en passen nog niet bij een specifieke vorm van bodemgebruik. Dit laatste is bij de Bodemscan al wel het geval.\nLiteratuur\nEr is de laatste jaren veel werk gedaan aan objectivering van de methode. Vindt hier recente wetenschappelijke literatuur.\nLeeuwen, M. van e.a. Visual soil evaluation: reproducibility and correlation with standard measurements. Soil Tillage and research vol. 178, may 2018. p 167-178. https://www.sciencedirect.com/science/article/pii/S0167198717302131?via%3Dihub\nBall, B.C., Batey, T., Munkholm, L.J., 2007. Field assessment of soil structural quality –a development of the Peerlkamp test. Soil Use Manag. 23, 329–337. http://dx.doi.org/ 10.1111/j.1473-2743.2007.00102.x.\nBall, B.C., Batey, T., Munkholm, L.J., Guimarães, R.M.L., Boizard, H., McKenzie, D.C., Peigné, J., Tormena, C.A., Hargreaves, P., 2015. The numeric visual evaluation of subsoil structure (SubVESS) under agricultural production. Soil Tillage Res. 148, 85–96. http://dx.doi.org/10.1016/j.still.2014.12.005.\nBall, B.C., Guimarães, R.M.L., Cloy, J.M., Hargreaves, P.R., Shepherd, T.G., McKenzie, B.M., 2017. Visual soil evaluation: a summary of some applications and potential developments for agriculture. Soil Tillage Res. 173, 114–124. http://dx.doi.org/10. 1016/j.still.2016.07.006.\nEmmet-Booth, J.P., Forristal, P.D., Fenton, O., Ball, B.C., Holden, N.M., 2016. A review of visual soil evaluation techniques for soil structure. Soil Use Manag. 32, 623–634.http://dx.doi.org/10.1111/sum.12300.\nGugino, B.K., Idowu, O.J., Schindelbeck, R.R., Van Es, H.M., Wolfe, D.W., Moebius-Clune, B.N., Thies, J.E., Abawi, G.S., 2009. Cornell Soil Health Assessment Training Manual, Edition 2.0. Cornell University, Geneva, NY.\nGuimarães, R.M.L., Ball, B.C., Tormena, C.A., 2011. Improvements in the visual evaluation of soil structure. Soil Use Manag. 27, 395–403. http://dx.doi.org/10.1111/j. 1475-2743.2011.00354.x.\nGuimarães, R.M.L., Ball, B.C., Tormena, C.A., Giarola, N.F.B., da Silva, Á.P., 2013. Relating visual evaluation of soil structure to other physical properties in soils of contrasting texture andmanagement. Soil Tillage Res. 127, 92–99. http://dx.doi.org/ 10.1016/j.still.2012.01.020.\nGuimarães, R.M.L., Lamandé, M., Munkholm, L.J., Ball, B.C., Keller, T., 2017. Opportunities and future directions for visual soil evaluation methods in soil structure research. Soil Tillage Res. 173, 104–113. http://dx.doi.org/10.1016/j.still.2017. 01.016.\nJohannes, A., Weisskopf, P., Schulin, R., Boivin, P., 2017. To what extent do physical measurements match with visual evaluation of soil structure? Soil Tillage Res. 173, 24–32. http://dx.doi.org/10.1016/j.still.2016.06.001.\nMcGarry, D., 2004. A Methodology of a Visual Soil – Field Assessment Tool – to Support, Enhance and Contribute to the LADA Program. FAO, Rome.\nMcKenzie, D.C., 2013. Visual soil examination techniques as part of a soil appraisal framework for farm evaluation in Australia. Soil Tillage Res. 127, 26–33. http://dx.doi. org/10.1016/j.still.2012.05.004.\nMueller,L.,Kay,B.D.,Hu,C.,Li,Y.,Schindler,U.,Behrendt,A.,Shepherd,T.G.,Ball,B.C., 2009. Visual assessment of soil structure: evaluation of methodologies on sites in Canada, China and Germany. Part I: Comparing visual methods and linking them with soil physical data and grain yield of cereals. Soil Tillage Res. 103, 178–187. http://dx.doi.org/10.1016/j.still.2008.12.015.\nNewell-Price, J.P., Whittingham, M.J., Chambers, B.J., Peel, S., 2013. Visual soil evaluation in relation to measured soil physical properties in a survey of grassland soil compactioninEnglandandWales.SoilTillageRes.127,65–73.http://dx.doi.org/10. 1016/j.still.2012.03.003."
  },
  {
    "objectID": "goedbodembeheer/akkerbouw-veenkolonien.html",
    "href": "goedbodembeheer/akkerbouw-veenkolonien.html",
    "title": "AKKERBOUW Veenkolonien",
    "section": "",
    "text": "De resten van het hoogveen vormen een zwarte zure humus en verdichting en stuiven zijn het gevolg. Doordat de grondwatertstanden meestal goed geregeld kunnen worden wordt er op gote schaal toch akkerbouw op bedreven.."
  },
  {
    "objectID": "goedbodembeheer/akkerbouw-veenkolonien.html#inleiding",
    "href": "goedbodembeheer/akkerbouw-veenkolonien.html#inleiding",
    "title": "AKKERBOUW Veenkolonien",
    "section": "Inleiding",
    "text": "Inleiding\nDe veenkoloniën bestaan uit zandgronden die zijn ontstaan door afgraven van veen. Deels zijn ze organischestofarm en deels organischestofrijk. Ze liggen voornamelijk in Groningen, Drenthe, Overijssel en het grensgebied van Noord-Brabant en Limburg. Ze onderscheiden zich van andere zandgronden vooral vanwege het humustype en de grondwaterstanden. Akkerbouw is het belangrijkste bedrijfstype, maar ook grasland en groenteteelt komen voor.Het bodemprofielDe bodem binnen het gehele veenkoloniale gebied is redelijk overeenkomstig. Dat hangt samen met de ontstaanswijze. Lang geleden stroomden er door het zandgebied beken en kleine rivieren. Ca 15.000 jaar geleden trad er in de beekdalen in de droge zomers verstuiving van zand op en ontstonden zandruggen langs de dalen. Hierop zouden later de essen aangelegd worden. Het gebied tussen twee beken werd door de ruggen afgesloten en er ontwikkelde zich een natte heide met onder meer dopheide en pijpenstrootje. Deze natte heide ging later over in veenmosveen.De overheersende bodemopbouw is een donkere bovenlaag van ca 40 cm dikte. Hieronder is een humusinspoelingshorizont met een egale bruine kleur. Onder de bovenlaag kan een veenlaag zitten, de rest van het oorspronkelijke hoogveen. Ook kan deze veenlaag zo dik zijn dat de hele ondergrond veen is. De humusinspoelingslaag in het zand is soms afwezig en onder de bouwvoor is er dan direct het zand met een zeer laag organischestofgehalte. Dit zand kan ook lemig zijn. De bovengrond varieert in organischestofgehalte van slechts enkele procenten tot tegen de 20% organische stof. De organische stof is zwart en heeft minder gunstige eigenschappen. De grond versmeert snel en verdicht makkelijk. De geringe stabiliteit uit zich ook in de gevoeligheid voor verstuiven in het voorjaar. Bij een hoger organische stofgehalte is de draagkracht minder goed. De ondergrond neigt tot verdichting.\n\nSappemeer\n\nDedemsvaart\n\nDe Peel\nDe laag onder de bouwvoor\nVoordat de veenvorming een aanvang nam groeiden er planten die bij een natte zandgrond passen, zoals dopheide, pijpenstrootje en andere.\n\nDe natuurlijke vegetatie van een natte podzolgrond. Pijpenstrootje is een van de belangrijke planten.\nPijpenstrootje kan met zijn wortels de zandgrond indringen. Overal in de laag onder de bouwvoor treffen we deze resten van pijpenstrootjewortels nog aan. Vaak zijn het wortels van planten die hier ca 7000 jaar geleden groeiden. Deze wortels vertellen wel iets. Ze laten zien dat de laag onder de bouwvoor niet zeer vast is. Hier en daar groeien de wortels van de huidige landbouwgewassen ook in deze oude wortelgangen naar beneden. Het is belangrijk hier goed op te letten. Woelen van de grond is dan soms niet nodig. De podzolgronden van de veenkoloniën zijn onder natte omstandigheden ontstaan. Water houdt de bodem enigszins los. Heel anders is dat bij de hooggelegen droge zandgronden met struikheide. Daar kunnen door humusinspoeling extreem verdichte humusinspoelingslagen ontstaan. Enigszins verdicht is de ondergrond van de veenkoloniale zandgronden desondanks toch wel en mechanisch losmaken is bijna steeds nodig. Extreem verdicht wordt de laag onder de bouwvoor door de moderne mechanisatie in de landbouw en dan is losmaken bijna altijd nodig.\n\nResten van pijpenstrootjewortels onder de bouwvoor van een veenkoloniale grond in de Peel\nHumustype\nEen belangrijk deel van de organische stof in veenkoloniale gronden is nog afkomstig van het veen dat er groeide. Dit veen is gevormd door planten als veenmos in eerste instantie en verder ook door wollegras, zonnedauw en een beperkt aantal andere planten. Het veen groeide uitsluitend op regenwater en wat stof dat er neerdwarrelde. Stikstof was nauwelijks aanwezig. De organische stof van het veen is daarom zeer koolstofrijk en zeer arm aan stikstof. De humus die hieruit ontstaat is ook zeer koolstofrijk en heeft ongunstige eigenschappen. Deze humus bepaalt mede het bodemgebruik van de veenkoloniën. De grond is moeilijk rul te krijgen en intensieve teelten, zoals groenteteelt, zijn daarom moeilijk. Er is een stikstofrijkere, biologisch actievere humus nodig om de zanddeeltjes met elkaar te verbinden. Die gunstige humus is van nature nauwelijks aanwezig, maar werd er met compost uit de stad en vaste mest wel naar toegebracht. Dat stopte toen de chilisalpeter werd ontdekt. Aanvoer van organische mest leek niet meer nodig en de chilisalpeter versnelde het afbraakproces van de zo belangrijke actieve humus. In 1919 is er nog een monument opgericht voor Klaas de Vrieze die op de winterlandbouwschool de chilisalpeter propageerde. In feite droeg hij bij aan de achteruitgang van de gronden in de veenkoloniën. Aanvoer van biologische actieve organische stof is een van de belangrijkste aandachtspunten in de veenkoloniën. Dat het organischestofgehalte soms vrij hoog is door de aanwezigheid van humus gevormd uit het oude veen, kan deze aandacht voor verse organische stof makkelijk verdoezelen.\n\n\n\n\nwollegras\n\n\n\nEnkele vormers van het hoogveen. Veenmos (de belangrijkste), wollegras en zonnedauw.\n\nDe humus die uit het veen ontstond is na regen op lagere plekken vaak nog te zien. De scheuren bij opdrogen geven het karakter al wat aan. Het is een smerende humus met ongunstige eigenschappen.\n\nOp de foto een in september uitgestoken kluit van een lelieplant. Deze kluit geeft de problematiek van de veenkoloniën goed weer. De lelies worden geteeld in een vruchtopvolging van vier jaar, waarvan twee jaar aardappelen. Bij aardappelen wordt de grond twee keer in het seizoen, bij aanleg van de ruggen en bij de oogst, volledig losgewoeld. Voor de lelies wordt er tot ca 25 cm gespit en ook dan weer wordt de grond losgewoeld. Door het intensieve bewerken gaat iedere structuur uit de grond. Het gevolg hiervan zien we op de foto. De lelies wortelen zeer oppervlakkig. Hoewel de grond in het voorjaar is losgemaakt is die nu, in september, helemaal verdicht en bevat vrijwel geen wortels. De eenzijdige humus van de veenkolonien is de belangrijkste veroorzaker van de snelle verdichting. Andere, meer actieve organsiche stof aanvoeren met compost of gewassen is van belang.\n\nDe onderlaag met de massieve niet doorwortelbare brokken. Slechts een wortel lukt het om een klein stukje in de dichte laag te komen.\n\nHet in 1919 in Bareveld (Groningen) opgerichte monument ter herinnering aan de in 1915 overleden landbouwleraar Klaas de Vrieze die het gebruik van chilisalpeter prropageerde. Met de tekst:\nHulde aan de nagedachtenis van wijlen K.J. de Vrieze, overleden 30 januari 1915, den ijverigen propagandist voor het gebruik van kunstmeststoffen in de Veenkoloniën - Hij wees den landbouw nieuwe wegen, den boer tot heil, het land ten zegen - Hij leerde de ouderen en onderwees de jongeren"
  },
  {
    "objectID": "goedbodembeheer/bodem-en-ziektewerendheid.html",
    "href": "goedbodembeheer/bodem-en-ziektewerendheid.html",
    "title": "Bodem en ziektewerendheid",
    "section": "",
    "text": "Bodem en ziektewerendheid\n\n\n\nBodem en ziektewerendheid\nDe weerstand van de bodem tegen ziekten en plagen zorgt ervoor dat een gewas niet direct ziek wordt zodra er een ziekteverwekker in de bodem opduikt. Bodemweerbaarheid ontstaat door de biologische activiteit in de bodem, maar ook de chemische en fysische gesteldheid van de bodem spelen een rol. Weerstand van de bodem tegen ziekten en plagen wordt ook wel ziektewerendheid (soil suppressiveness) genoemd en is het verschijnsel waarbij de ontwikkeling van ziekten minimaal is, zelfs in de aanwezigheid van een virulent pathogeen en een vatbare gastheer (Baker & Cook, 1974; Cook & Baker, 1983; Mazolla, 2002; Schlatter et al., 2017). \nHet bestaan van ziektewerende bodems is al meer dan 100 jaar bekend en de mechanismen waarmee ziektesuppressie tot stand wordt gebracht, wordt al bijna vier decennia bestudeerd (Baker & Cook, 1974; Cook & Baker, 1983; Mazolla, 2002; Schlatter et al., 2017). Door een samenspel van biotische en abiotische factoren blijft zelfs bij aanwezigheid van schadeverwekkers de opbrengstderving op ziektewerende bodems beperkt (Mazzola, 2002). Er wordt verondersteld dat natuurlijke (biodiverse) bodems een algemene (of ‘natuurlijke’) weerstand tegen bodempathogenen kennen. Een grote biodiversiteit van bodemflora en -fauna die de voortplanting van bodempathogenen afremt, zou een mogelijke verklaring zijn. \nEr zijn twee vormen van ziektewerendheid: (1) algemene ziektewerendheid en (2) specifieke ziektewerendheid (Mazzola, 2002). Algemene ziektewerendheid komt voort uit de diversiteit en activiteit van het bodemleven (Mazzola, 2002; Cook, 2014; Schlatter et al., 2017). Door onderlinge concurrentie om ruimte en voedingsstoffen wordt uitbreiding van schadelijke organismen afgeremd en is de omvang van een aantasting geringer dan in een steriele grond (Mazzola, 2002). Voor algemene ziektewerendheid is geen specifiek organisme aan te wijzen dat ten grondslag ligt aan de verminderde schadegevoeligheid, maar spelen meerdere factoren een rol (Mazzola, 2002; Schlatter et al., 2017). Bij specifieke ziektewerendheid gaat het om een beperkt aantal antagonisten (“een gunstig organisme”) dat in staat is één of een aantal schadeverwekkers in een bepaald gewas in toom te houden bijvoorbeeld via predatie of door het uitscheiden van antibiotica. Deze specifieke ziektewerendheid is in principe zowel stuurbaar als overdraagbaar, mits we het mechanisme van dit beperkt aantal antagonisten in de complexe omgeving begrijpen (Weller et al., 2002; Schlatter et al., 2017). \nEen voorbeeld van ziektewerende bodems in de Nederlandse vollegrond is bijv. de continue teelt van bloemkool welke de infectie van Rhizoctonia solani onderdrukt doordat er een opbouw van antagonisten optreedt gedurende de tijd (Postma & Schilder, 2005). \nDe natuurlijke onderdrukking van zo’n ziekteverwekkende bodemschimmels wordt dus vooral bepaald door de activiteit en de samenstelling van de microben in de bodem. Deze activiteiten zijn goed te sturen door goed bodembeheer met organische meststoffen, zoals groenbemesters of compost (Cook, 2014; Schlatter et al., 2017). De timing van het bemesten is dan wel belangrijk wat betekent dat de microben in de bodem de makkelijk afbreekbare onderdelen van de meststoffen al op hebben op het tijdstip dat de gewassen gezaaid of gepoot worden (Brussaard et al., 2016). Op hetzelfde moment scheiden de jonge planten ook voedingsstoffen uit via de wortels voor de microben waardoor de bodem vol zit met microben die geen schade doen aan het gewas. De ziekteverwekkers krijgen op dat moment minder kans om een infectieproces op gang te brengen. \nNaast het toevoegen van organische meststoffen kan een agrarische ondernemer of veredelaar ook kiezen voor planten die de weerbaarheid van de bodem verhogen door de zogenoemde wortelexudaten (Brussaard et al., 2016). Wortelexudaten bevatten componenten die worden gebruikt in strategieën voor ondergrondse communicatie, zoals flavonoïden, strigolactonen of terpenoïden (Bais et al., 2006; Venturi & Fuqua, 2013; Jacoby et al., 2017; Massalha et al., 2017). Bepaalde wortelexudaten worden door de plant uitgescheiden waardoor bijvoorbeeld ziekte-onderdrukkende microben worden gestimuleerd. We hebben hier nog wel veel te leren waarbij vooral gebruik gemaakt zou kunnen worden van de wilde verwanten van bepaalde gewassen (Brussaard et al., 2016).   \nBron: Inaugurele rede J. van de Mortel HAS Hogeschool Venlo 2019.  De gehele inaugurele rede kunt u hier lezen. Blijf op de hoogte van actuele projecten en voortgang van het lectoraat -Gezonde plant op een duurzame en vitale bodem- via de website van het lectoraat."
  },
  {
    "objectID": "goedbodembeheer/voedsel-uit-zee.html",
    "href": "goedbodembeheer/voedsel-uit-zee.html",
    "title": "Voedsel uit zee",
    "section": "",
    "text": "Jaap van der Meer is onderzoeker bij het Wageningen Marine Centrum en bijzonder hoogleraar dierecologie aan de Vrije Universiteit Amsterdam. In december schreef hij een artikel in het tijdschrift Nature Food. Hij zei dat de bestaande modellen voor “Blue Growth” houden geen rekening met de beschikbaarheid van nutriënten en de opbouw van de voedselpiramide. Alleen van de oppervlakte zeewater.\nDoor de lage gehalten aan voedingsstoffen is de productie veel lager dan op land. Water is er natuurlijk wel, zonlicht ook en vaak ook een voldoende hoge temperatuur. Wat betreft chemische bodemvruchtbaarheid is de zee te vergelijken met een woestijn zegt van der Meer.\nOp zee bestaat de meeste biomassa uit algen. Daarvan wordt 6 procent omgezet in voedsel voor planteneters. Deze planteneters bestaan uit eencellige algen en dierlijk plankton. Deze kunnen wij niet oogsten omdat eventuele netten zeer veel energie kosten om voort te slepen. We kunnen vrijwel alleen vissen. Wieren kunnen we ook niet op grotere schaal als voedsel gebruiken omdat deze zich aan de zeebodem moeten hechten en dus alleen aan kusten geoogst kunnen worden. In kustzones zou je wel kunnen bemesten maar dat gaat zeer inefficiënt en je verliest veel steeds schaarser wordend fosfor.  \nZie ook www.wur.nl/grenzen-voedselproductie-zee."
  },
  {
    "objectID": "goedbodembeheer/akkerbouw.html",
    "href": "goedbodembeheer/akkerbouw.html",
    "title": "Akkerbouw",
    "section": "",
    "text": "Akkerbouw"
  },
  {
    "objectID": "goedbodembeheer/fruit-en-boom.html",
    "href": "goedbodembeheer/fruit-en-boom.html",
    "title": "Fruit en boom",
    "section": "",
    "text": "Fruit en boom"
  },
  {
    "objectID": "goedbodembeheer/plantsapanalyses.html",
    "href": "goedbodembeheer/plantsapanalyses.html",
    "title": "Plantsapanalyses",
    "section": "",
    "text": "Steeds meer adviesbureaus bieden plantsapanalyses aan. De methode is evenwel nog helemaal niet klaar voor de praktijk.\nPlantsapanalyses (metingen van voedingsstoffen in het vocht van uitgeperst blad) werden voorheen vooral in meerjarige gewassen toegepast. Daar zijn onderbouwde bemestingsadviesbases voor. De laatste jaren worden ze ook elders, toegepast. Meestal in de kasteelt, maar ook wel in de vollegrond.  Het probleem is dat er, ook in de kasteelt,  geen onderbouwde adviesbasis is. Het is nog niet mogelijk de metingen om te zetten in een bemestingsadvies. Daar waar dat wel gebeurt wordt uitgegaan van een veel te simpel idee over wat er in en om de plant gebeurt. Het gebeurt niet op basis van onderbouwd onderzoek.\nWaarom is er geen goede adviesbasis voor plantsapanalyses? Daar zijn meerdere redenen voor:\n\nTijdens de groei van planten  is er een herverdeling van voedingsstoffen. Belangrijke voedingsstoffen zoals stikstof, fosfor, kalium kunnen tijdens de groei van het oudere blad naar het nieuwe blad dat zich vormt getransporteerd worden. Magnesium kan beperkt van oud naar jong getransporteerd worden. Bij veel andere voedingsstoffen, zoals calcium, kan dit vrijwel niet. Wanneer in het plantsap van het jonge blad een laag gehalte wordt aangetroffen van een bepaald element is het niet zonder meer goed om direct bij te bemesten. De plant kan vaak zelf door herverdeling het tekort opheffen. Bijmesten kan tot een onevenwichtige situatie leiden en tekorten van andere voedingsstoffen veroorzaken.\n\nVerschillen in gehalte door het weer. Bij veel instraling van de zon is de verdamping hoger en kan er soms niet voldoende water aangevoerd worden. Het droge stofgehalte gaat dan omhoog en daarmee ook de gehalten aan voedingsstoffen. Onderzoek van Eurofins in 2020 wees uit dat dat bij het ene gewas wel gebeurt en bij een ander gewas niet. Een goede adviesbasis moet hier rekening mee houden en dat vergt veel onderzoekswerk.\nOnduidelijkheid over de goede wijze van monstername. Welk deel van de plant moet bemonsterd worden. Soms  wordt er voor het blad gekozen, soms voor de bladstelen, soms voor beide.\nTijdstip monstername. Door de dag heen treden er grote verschillen op en deze verschillen wisselen weer per dag.\n\nTransport. Tijdens het verzenden veranderen de gehalten. Hier is nog geen goede oplossing voor. Direct na oogst invriezen is mogelijk belangrijk.\nDe plant heeft een laag gehalte, maar er is geen gebrek. Dit kan voorkomen. Het lage gehalte komt door overmaat van andere elementen.\n\nIeder gewas kent weer andere opnameprocessen van voedingsstoffen en daarmee een andere wijze van beoordelen van voedingsstoffen.\n\nAl deze effecten laten zien dat het opstellen van een adviesbasis een zeer lastig onderwerp is.\nStudies over plantsapmetingen:\n   \nWim Voogt e.a. (Onder Glas, 2017):\nPlantsapanalyse rukt op als instrument om de bemesting af te stemmen op de behoeften van het gewas. De techniek heeft zijn nuttige kanten, maar er zijn ook zwakke schakels. De belangrijkste is dat goede streefwaardes voor alle omstandigheden ontbreken. Voor sommige elementen kan de analyse toegevoegde waarden hebben, voor andere helemaal niet.\nVoogt, W., Heuvelink, E., & Kierkels, T. (2017). Ontbreken van goede normen zwakke schakel bij plantsapmetingen : methode bruikbaar voor aantal elementen. Onder Glas, 2017(5), 17-19. https://edepot.wur.nl/425147\nJustine Dewitte (2015) (cctb.be):\nOm de analyses echt te gaan hanteren als bemestingstool, moet er eerst een uitgebreide database worden opgebouwd over de verschillende seizoenen heen.\nBladsapanalyses kunnen echter wel een indicatie geven of men al geruime tijd aan het over- of onderbemesten is. Wanneer de waarden consequent een stuk boven de maximale of onder de minimale streefwaarde zitten, wordt dit al gauw duidelijk. Ook aan de hand van sapanalyses van de vruchten kan dit vrij eenvoudig worden achterhaald.\nEurofins Wageningen\nOnderzoek in 2020 op twee praktijkbedrijven met paprika en komkommer wees uit:\n\nOp een warme dag met veel instraling ging het droge stofgehalte van het oude blad van paprika wel omhoog en van komkommer niet. Bij het jonge blad ging bij paprika het droge stofgehalte met 30% omhoog en bij komkommer met 20%.\n\nOp een warme dag neemt bij het jonge blad van komkommer het Ca en Mg gehalte met resp. 30 en 20% af, op een koele dag met 24 en 5%\n\nDe conclusie moet zijn dat er nog heel wat uit te zoeken is.\nWie voert plantsapmetingen uit?\nPlantsapmetingen worden onder meer aangeboden door:\n\nAgrocontrol.nl\nCropsolutions.nl\nEurofins-agro.com\nGroeibalans.nl\nHortinovan.nl."
  },
  {
    "objectID": "goedbodembeheer/grasland-zand.html",
    "href": "goedbodembeheer/grasland-zand.html",
    "title": "GRASLAND OP ZANDGROND",
    "section": "",
    "text": "Ontwatering, goede zuurgraad, berijden met beleid, herinzaai, organische mest, verstandig vee inscharen. De veehouder heeft vele mogeljkheden om de bodem te verzorgen."
  },
  {
    "objectID": "goedbodembeheer/grasland-zand.html#de-beoordeling-van-de-bodem-onder-gras",
    "href": "goedbodembeheer/grasland-zand.html#de-beoordeling-van-de-bodem-onder-gras",
    "title": "GRASLAND OP ZANDGROND",
    "section": "1. De beoordeling van de bodem onder gras",
    "text": "1. De beoordeling van de bodem onder gras\nBij geploegd land moet eigenlijk - naast de bouwvoor - vooral ook de laag eronder beoordeeld worden. Bij grasland is de diepere laag ook belangrijk om te beoordelen, maar in de bovenste 20 cm is het meeste al te zien. Daarbij komt dat er bij grasland op zand heel veel onderzoek is gedaan naar bodemkwaliteit. Een samenvatting is te vinden in van Eekeren (2008).\nDoor een kluit van 20x20x20 cm uit te steken kan direct al een indruk van de bodemkwaliteit gekregen worden. Dit kan door het aantal wortels op 10 en 20 cm te tellen bij een oppervlak van 20 x 20 cm. Tegelijk kan ook het aantal wormgangen geteld worden. Bij een relatief goede grasmat geldt:\n\naantal wortels op 10 cm diepte per 400 cm2: 200\n\naantal wortels op 20 cm diepte per 400 cm2: 100\n\naantal wormgangen op 20 cm diepte: 4\n\naantal regenwormen in een kluit van 20x20c20 cm: 80\n\nDaarnaast is het belangrijk dat op 40 cm diepte nog enkele wortels aanwezig zijn\nIn de praktijk komt een zeer grote variatie binnen deze indicatoren voor. De reden van deze variatie berust voor een belangrijk deel op het beheer. Hoe nu een goede bodem bij grasland te krijgen, wordt in het volgende kort aangegeven."
  },
  {
    "objectID": "goedbodembeheer/grasland-zand.html#maatregelen",
    "href": "goedbodembeheer/grasland-zand.html#maatregelen",
    "title": "GRASLAND OP ZANDGROND",
    "section": "2. Maatregelen",
    "text": "2. Maatregelen\n\n2.1. Ontwatering\nBelangrijk is dat er voldoende lucht in de grond kan komen. Een goede ontwatering is hiervoor belangrijk. Een goed ontwaterde zandgrond heeft in de winter een grondwaterstand van tenminste 80 cm en in de zomer tenminste 120 cm.\n\n\n\n2.2. pH-waarde\nEen actief en evenwichtig bodemleven kan zich alleen ontwikkleen bij een pH-KCL of pH-CaCl2 van 4,8 tot 5,5.\n\n\n\nbekalken\n\n\n\n\n2.3. Berijden\n\nStel bij te natte grond het rijden zo lang mogelijk uit. Kies een lage bandenspanning van 0,8 bar in het voorjaar en 1,0 in de zomer.-Dien bij minder gunstige omstandigheden de drijfmest toe met sleepslangen.\n\n\n\n\n2.4. Opnieuw inzaaien\nBesef dat door scheuren en opnieuw inzaaien het organische stofgehalte achteruitgaat. Stel dit zo lang mogelijk uit. Op veel bedrijven is het mooiste perceel dat perceel dat bijvoorbeeld al 20 jaar niet gescheurd is.\n\nGras in de Gelderse Vallei met een diepe beworteling en kruiden na 40 jaar niet scheuren\n\n\n2.5. Organische mest\nDrijfmest en vaste mest zijn beide van belang voor een goede bodem. Onder meer de regenwormenpopulatie wordt door beide gestimuleerd.\n\n\n\n2.6. Vee inscharen\nKies onder natte omstandigheden die percelen uit om het vee te laten grazen die het betreden het beste kunnen hebben."
  },
  {
    "objectID": "goedbodembeheer/grasland-zand.html#literatuur",
    "href": "goedbodembeheer/grasland-zand.html#literatuur",
    "title": "GRASLAND OP ZANDGROND",
    "section": "3. Literatuur",
    "text": "3. Literatuur\nEekeren, N. van e.a., 2008. Van schraal naar rijk zand. Louis Bolk Instituut, Driebergen."
  },
  {
    "objectID": "goedbodembeheer/de-geur-na-regen.html",
    "href": "goedbodembeheer/de-geur-na-regen.html",
    "title": "De geur na regen",
    "section": "",
    "text": "De geur na regen\n\n    **De geur na regen**\nWanneer het in de zomer na een droge periode regent ruiken we een typische geur. Bijna iedereen vindt die geur heel  aangenaam.  David Brown zegt (The Times 8 april 2020): Deze geur leidt tot gevoelens van hoop en vernieuwing. Dat de geur positief door de mens wordt gewaardeerd gaat samen met het feit dat het na wat langere droogte weer regent. De stof waar het om gaat is geosmin. Afgeleid van het Griekse aarde en geur. De stof wordt ook wel petrichor genoemd. De menselijke neus is er extreem gevoelig voor. 1 ppb is al te ruiken. Dat is veel minder dan wat een haai nodig heeft om bloed te ruiken. In de bodem zijn het springstaarten die direct op de geur van geosmin af gaan. Noorse en Zweedse onderzoekers van het John Innes instituut ontdekten dit recent.  De springstaarten vinden via de geur van geosmin de bacteriën die de geosmin produceren (streptomyceten). Ze verspreiden zo de sporen van de bacteriën en de bacteriën zelf net zoals bijen het stuifmeel van bloemen verspreiden.   \nGeosmine komt ook in rode biet voor en geeft rauwe rode biet de typische smaak. Het kan ook drinkwater, wijn en andere voedingsstoffen een grondsmaak geven. Vissen die in water leven waar blauwalgen die geosmin produceren in voorkomen smaken er ook naar. Paling met grondsmaak is bij palingliefhebbers berucht. \nN.N. GERBER, H.A. LECHEVALIER. “Geosmin, an Earthy-Smelling Substance Isolated from Actinomycetes.” Applied Microbiology (1965), vol. 13 nr. 6, pp. 935-938.\nJIAOYANG JIANG, XIAOFEI HE, DAVID E. CANE. “Geosmin Biosynthesis. Streptomyces coelicolor Germacradienol/Germacrene D Synthase Converts Farnesyl Diphosphate to Geosmin.” J. Am. Chem. Soc. (2006), vol. 128 nr. 25, pp. 8128-8129. DOI:10.1021/ja062669x M.T. LISANTI, P. PIOMBINO, A. GAMBUTI, A. GENOVESE, L. MOIO. “Earthy off-flavour in wine: evaluation of remedial treatments for geosmin contamination.” Food Chemistry (2014), vol. 154, pp. 171-178. DOI:10.1016/j.foodchem.2013.12.100 Home"
  },
  {
    "objectID": "goedbodembeheer/enquete-bodemverdichting.html",
    "href": "goedbodembeheer/enquete-bodemverdichting.html",
    "title": "Enquête: Boeren kijken te weinig naar de bodemstructuur",
    "section": "",
    "text": "Bodemverdichting is een belangrijk probleem. De meeste boeren hebben dat niet in de gaten.\nHet blad Akkerwijzer doet verslag van een Agrio-enquête bij 59 loonbedrijven over de werkwijze van boeren rond het probleem van bodemverdichting.\nBijna 3 van de 4 loonwerkers zeiden dat boeren te weinig geld uitgeven aan vermindering van bodemverdichting.\nEverhard van Essen van adviesbureau Equator Groen & Ruimte zei hierover dat dit komt omdat er te weinig naar de grond wordt gekeken. Men gebruikt wel bredere banden, maar de machine wordt ook vaak zwaarder en dan werkt het niet. \nFrank Verhoeven van agrarisch adviesbureau Boerenverstand vind dat boeren bezuinigen op verkeerde zaken. Ca. 60 % kijkt te veel naar de korte termijn. Meer aandacht is nodig voor de langere termijn: bodem en goed veevoer van eigen land.Meer informatie in het artikel van zaterdag 31 augustus 2019 in de regiobladen Agraaf, Stal & Akker, Vee & Gewas, Veldpost en Akkerwijzer.nl."
  },
  {
    "objectID": "goedbodembeheer/bodemstructuur-2020.html",
    "href": "goedbodembeheer/bodemstructuur-2020.html",
    "title": "bodemstructuur 2020",
    "section": "",
    "text": "bodemstructuur 2020\n\n    **De bodemstructuur in het voorjaar van 2020**  \nDoor de vele regen staat dit voorjaar vaak water onder in de bouwvoor. Ook in de bouwvoor is de structuur door de vele regen vaak slecht. Na de lange natte periode kwam een zeer droge periode. De grond werd keihard waardoor de bodembewerking moeilijk is. Opvallend is de vaak zeer mooie grond onder groenbemesters. \nWat te doen\n-Bewerk de bodem wanneer dat maar even mogelijk is. Bij verder uitdrogen wordt de bewerking lastiger.\n-Zijn er veel grove kluiten dan bij vroege gewassen als ui en aardappel nog even wachten. Het beste is wachten op regen. Beregenen werkt minder goed dan regen.-Bij niet Phytophthora resistente aardappelrassen toch wel vroeg poten. De ruggen daarna snel frezen.-Bij grond die te hard is voor een zaaibedcombinatie een kopeg of hakenfrees gebruiken.-Pas op dat nog levende groenbemesters niet teveel vocht onttrekken. Snel onderwerken.-Stap eventueel van het plan af om te gaan ploegen of woelen.-Zaai niet in een grof zaaibed. Gebruik eventueel kluitenruimers of een schoffel met aanaarder.-Na zaai moet de grond vochtig blijven, maar niet te snel na zaai beregenen vanwege kans op verslemping.-Bij te losse grond rollen, maar niet wanneer zware regen verwacht wordt.\nMaximale zoutwaarden beregeningswater-Zaaiui, peen, sla, klaver, erwt en boon de bovengrens ergens rond een EC 1-Rode biet en spinazie ergens een bovengrens rond de EC 2-Plantuien een bovengrens van rond EC 2,5-Aardappel, knolselderij en kool een bovengrens van EC 3-Granen bovengrens EC 4\nBron: naturim.nl\nHome"
  },
  {
    "objectID": "goedbodembeheer/grasland-zavel-en-klei.html",
    "href": "goedbodembeheer/grasland-zavel-en-klei.html",
    "title": "GRASLAND OP ZWARE KLEI",
    "section": "",
    "text": "Het meeste grasland op klei ligt op zware klei. Zavel en lichte klei worden meestal voor bouwland gebruikt. Zware zeeklei en zware rivierklei zijn onder verschillende omstandigheden ontstaan en hebben verschillende eigenschappen. Zeeklei wordt vaak gevormd in rietmoerassen onder invloed van eb en vloed. Rivierklei door overstroming van lage delen in de winter. Ook in een vegetatie; vaak in een elzenbroekbos. Zware klei heeft vaak een vegetatie nodig om stilstaand water te krijgen waarin de zeer kleine kleideeltjes kunnen bezinken."
  },
  {
    "objectID": "goedbodembeheer/grasland-zavel-en-klei.html#inleiding",
    "href": "goedbodembeheer/grasland-zavel-en-klei.html#inleiding",
    "title": "GRASLAND OP ZWARE KLEI",
    "section": "",
    "text": "Het meeste grasland op klei ligt op zware klei. Zavel en lichte klei worden meestal voor bouwland gebruikt. Zware zeeklei en zware rivierklei zijn onder verschillende omstandigheden ontstaan en hebben verschillende eigenschappen. Zeeklei wordt vaak gevormd in rietmoerassen onder invloed van eb en vloed. Rivierklei door overstroming van lage delen in de winter. Ook in een vegetatie; vaak in een elzenbroekbos. Zware klei heeft vaak een vegetatie nodig om stilstaand water te krijgen waarin de zeer kleine kleideeltjes kunnen bezinken."
  },
  {
    "objectID": "goedbodembeheer/grasland-zavel-en-klei.html#ontstaan",
    "href": "goedbodembeheer/grasland-zavel-en-klei.html#ontstaan",
    "title": "GRASLAND OP ZWARE KLEI",
    "section": "Ontstaan",
    "text": "Ontstaan\nDoor stijgen van de zeespiegel en dalen van de landoppervlakte is er vooral tussen 250 en 600 na Chr. veel zware klei afgezet. Dat gebeurde in rietmoerassen en elzen- en wilgenbossen. Wanneer de klei afgezet werd in brak water met riet kreeg de klei ongunstige eigenschappen. Ze wordt knipklei genoemd.\n\n\n\nOverzicht zware kleigronden in Nederland\n\n\nZware klei in Nederland\n\nIn een dergelijke vegetatie (riet en elzen, hier in de westelijke Betuwe) is de zware klei afgezet.\nZware klei kan alleen bezinken wanneer het water vrijwel stil staat en dat kan alleen bij een dichte vegetatie. Die dichte vegetatie geeft veel zure stoffen en die lossen de kalk op. Zware klei is daarom altijd zuur."
  },
  {
    "objectID": "goedbodembeheer/grasland-zavel-en-klei.html#zeeklei",
    "href": "goedbodembeheer/grasland-zavel-en-klei.html#zeeklei",
    "title": "GRASLAND OP ZWARE KLEI",
    "section": "Zeeklei",
    "text": "Zeeklei\nLandschap\nHet landschap in gebieden met zware klei is meestal open. De moeilijke bewerkbaarheid van de meestal kalkloze klei betekent dat er vrijwel alleen gras kan worden verbouwd.\n\n\n\nLandschap gras op zware klei bij Middelburg\n\n\nZware klei in Zeeland. De toren van Middelburg op de achtergrond.\n\n\n\nLandschap knipklei Friesland\n\n\nZware klei met greppels voor de ontwatering in Friesland\nZware kleigronden vergen veel aandacht. Gaat er iets mis dan is dat niet snel te herstellen. Een goede ontwatering is belangrijk (greppels, drains). Berijden onder natte omstandigheden moet zo veel mogelijk vermeden worden. Verzorg de regenwormen (Vlinderbloemigen in het grasmengsel, koeien in de wei, goede zuurgraad,) en de rest van het bodemleven. Beperk opnieuw inzaaien. \nDe bodem\n-Dikte van de zode\nGras vormt na verloop van tijd een zode. Deze heeft een hoger organische stofgehalte en is beter doorworteld dan de laag eronder.\nDe dikte van de zode is een van de belangrijkste bepalende factoren voor de bodemkwaliteit van zware klei. In de volgende serie afbeeldingen een steeds dikkere zode. De verschillen in dikte van de zode hangen samen met frequentie van scheuren en andere factoren die de bodemkwaliteit bepalen zoals gebruik van vaste mest, frequentie van berijden, maaien of weiden enz.\n\nZode 3 cm dik\n\nZode 4 cm dik\n\nZode 5 cm dik\n\nZode 6 cm dik\n\nZode 8 cm dik\n\nZode 10 cm dik\n\nZode 12 cm dik\n\nZode 13 cm dik\nDe laag onder de zode\nDe laag onder de zode is meestal slecht doorwortelbaar. In droge periodes ontstaan er scheuren. Hier kunnen kluiten invallen. Onder natte omstandigheden gaan de scheuren weer dicht, maar door de ingevallen kluiten is er minder ruimte beschikbaar en verdicht de bodem zichzelf. verticale regenwormgangen zijn zeer belangrijk voor de doorwortelingsmogelijkheden.\n\nWormgangen en ruimtes tussen kluiten zijn de enige mogelijkheid voor wortels om in de laag onder de zode door te dringen.\n\nWormgangen worden soms opgevuld met vruchtbare grond.\n\nDichte kluit met wormgangen\n\nWormgangen zijn belangrijk voor lucht, ontwatering en beworteling.\n\nOok hier weer alleen beworteling dankzij wormgangen.Het bodemprofiel\nDe opbouw van de bodem bestaat meestal uit 3 lagen. Bovenin de zode. Daaronder een laag die een deel van jaar boven en een deel van het jaar onder de grondwaterspiegel ligt. Deze laag bevat roestvlekken en is daardoor enigszins bruin gekleurd. Onder deze laag komt de laag die altijd onder de grondwaterspiegel ligt. Deze is grauw van kleur. Wanneer er wat organische stof in deze laag aanwezig is, is de kleur blauw.\n\nVan boven naar beneden: de zode, de laag met roestvlekken en tenslotte de laag waar nooit lucht in komt.\n\nBodemprofiel met blauwgekleurde klei onderin. Duidt op organische stofhoudende klei.\n\nRivierklei\n\nHoewel zware rivierklei in een bos is ontstaan is het landschap net als bij zeeklei zeer open. De open vlakte van het landbouwgebied wordt plaatselijk onderbroken door populieren- en wilgenteelt, oude eendenkooien en natuurgebieden.\nLandschap\nHoewel zware rivierklei in een bos is ontstaan is het landschap net als bij zeeklei zeer open. De open vlakte van het landbouwgebied wordt plaatselijk onderbroken door populieren- en wilgenteelt, oude eendenkooien en natuurgebieden.\nZware rivierklei bij Benschop in West-Utrecht\nDe bodem\n\n\n\nZware klei in de Betuwe\n\n\nZware komklei in de Betuwe. Bovenin een goede structuur, Daaronder grote prismatische structuren. De twee donkere lagen zijn gevormd in een periode met dichtere vegetatie en zijn humusrijker\n\nZware klei onder gras in de Betuwe met een goede bodemstructuur en een actief bodemleven.\n\nRode klaver (rechts) wortelt veel dieper en intensiever dan gras en is een ideale aanvulling van gras maar moeilijk langere tijd te handhaven.\n\nKlaver in het gras lukt niet meer in deze oude zode. Scheuren en opnieuw inzaaien lijkt de enige oplossing.\n\nLinks oud blijvend gras zonder klaver en rechts na scheuren en opnieuw inzaaien met een klaverrijk mengsel. Het organische stofgehalte is lager geworden maar beworteling en bodemleven (regenwormen) zijn toegenomen.\n\nMais is vanwege de rijkdom aan vezels een goede aanvulling op gras bij de voeding van de koe. Op zware klei is mais heel moeilijk te verbouwen maar in sommige jaren lukt het wel. Hierboven de situatie in de herfst na ploegen, hieronder die in het volgende voorjaar.\n\nIn de winter heeft het flink gevroren en hebben ijsnaalden de dichte kluiten losser gemaakt. Na opdrogen is er een losse grond die goed te bewerken is.\n\nMaatregelen op zware klei\n\nBelangrijke aandachtspunten:\n\nGoede ontwatering.\nZo min mogelijk herinzaai.\npH voldoende hoog.\nGrasklaver en geen gras.\nMest niet bovengronds uitrijden.\nBeweiden in plaats van maaien.\nBeperk werktuiggewicht, lage bandenspanning.\nHoud fosfaatbemestingstoestand voldoende.\nBevorder regenwormen. \nKies grassoorten en -rassen met een diepe en intensieve beworteling\nGerst meezaaien bij herinzaai.\nGebruik een snelgroeiend / diepwortelend gewas als dekvrucht bij herinzaai.\nStikstofbemesting beperken.\nUitstel van stikstofgift na maaien.\nStikstofgift toediening onder het maaiveld, niet oppervlakkig.\nMaai minder frequent.\nBeregen minder frequent.\nVoorkom droogtestress.\n\nZie ook de publicatie: Goud van Oud Grasland. Louis Bolk Instituut 2016-011 LbD\n6. Muizenplaag in Friesland\nDe muizenplaag in Friesland is niet het gevolg van slecht bodembeheer.Aanvankelijk werd gedacht dat de schade die het huidige bodembeheer bij grasland op zware klei aan de bodemstructuur toebrengt, samenhangt met de muizenplaag. Het intensieve berijden, ook onder natte omstandigheden, leidt tot een sterk verdichte bovengrond. Hierdoor is beworteling in de bovengrond maar beperkt mogelijk en de wortels vormen een dichte zode boven op de verdichte grond (zie afbeelding). Een paradijs voor muizen ontstaat zo. Dat werd wel gezegd, maar nader onderzoek geeft aan dat dat niet zo is.\n\nSterk verdichte grond op bedrijf bij Jellum als gevolg van het vele berijden onder natte omstandigheden. Dit vele berijden was nodig omdat de koeien altijd op stal staan en er veel meer over de grond moet worden gereden om voer te halen.Het blijkt dat de muizen juist de betere percelen opzoeken. De percelen waar de wortels wel voldoende diep de grond in kunnen. Goed ontwaterd oud grasland is het meest gevoelig. Deze mening wordt bevestigd door ervaringen op vele bedrijven. Voorlopig is de afwezigheid van strenge winters, de droge zomers en zoals nu de lange periode met wat beter weer laat in het jaar de oorzaak. Laat in het jaar is juist de periode dat de muizen gaan zwerven. Naast het klimaat spelen mogelijk andere factoren een rol, maar daar is nog geen duidelijkheid over.\nDe oppervlakte met grote schade is ondertussen aanzienlijk, meer dan 12.000 ha, en noodzaakt de boeren om na 1 februari, als dat weer mag, de grond te gaan scheuren. Dit heeft een sterke verlaging van het organische stofgehalte tot gevolg en betekent een grote achteruitgang van de bodemkwaliteit. De organische stof wordt over een grotere laag verdeeld en ook versneld afgebroken. Het zijn dus juist de beste percelen die dit treft.\n\nRavage door muizen \nUitbreiding van de schade bij Terzool in Friesland eind 2014 (Onderzoek WUR)\n\nHet aardige beest dat dit allemaal veroorzaakt. Eigenlijk geen gewone muis, maar een woelmuis. Woelmuizen houden geen winterslaap, maar trekken in de winter juist rond en dat is een onderdeel van het probleem. Omdat ze de wortels van het gras eten sterft het gras af."
  },
  {
    "objectID": "goedbodembeheer/boomwortels-van-vincent-van-gogh.html",
    "href": "goedbodembeheer/boomwortels-van-vincent-van-gogh.html",
    "title": "Boomwortels van Vincent van Gogh",
    "section": "",
    "text": "Boomwortels van Vincent van Gogh\n\n    Het laatste schilderij van Vincent van Gogh was een bodemprofiel\nDit jaar is ontdekt waar Vincent van Gogh zijn laatste schilderij maakte. Het schilderij ‘Boomwortels’ is gemaakt langs een weg bij Auvers-sur-Oise bij Parijs. Een van de wortels is nu nog steeds te zien. Het is ook de plek waar Vincent van Gogh voor de laatste keer een penseel vasthield.\nWouter van Veen van het Instituut Van Gogh in Amsterdam vond dit voorjaar een ansichtkaart van een weg in Auvers-sur-Oise met bomen met veel wortels erlangs.\nHij vergelijkt die bomen en de wortels met het Schilderij Boomwortels van Vincent van Gogh en zag veel overeenkomsten. Toen hij begin mei 2020 ter plekke ging kijken ontdekte hij dat een deel van de wortels nog aanwezig was.  \n\nHet schilderij Boomwortels. Van Gogh Museum Amsterdam\n﻿\n\nDe ansichtkaart met Rue Daubigny (1900-1910) 120 meter van het appartement waar Vincent 70 dagen woonde. ©Arthénon\n\nHet schilderij en de ansichtkaart samengevoegd. Rechtsvoor de stronk die er nu nog is. De vorm van de stronk wijst er op dat de bomen lang als hakhout werden gebruikt. De stronken zijn van iepenbomen die groeien op de rand van een mergelafgraving. De mergel was bedekt met löss ©Arthénon\n﻿﻿\n\nAnsichtkaart en schilderij vanaf de plek waar Vincent van Gogh schilderde. Op deze plek hield Vincent van Gogh waarschijnlijk voor de laatste keer een verfkwast vast. ©Arthénon\n\nHet restant van een boomstronk die ook op het schilderij staat op 15 mei 2020. ©Arthénon\n\nHet restant van een boomstronk op 30 mei 2020. ©Arthénon\n\nTer bescherming is er een wand voorgezet. Boven de afscheiding is een bodemprofiel te zien. Een humushoudende bruine bovenlaag op een lichtgekleurde ondergrond. Ook bij het schilderij is bruin bovenin te zien en lichtbruin/geel meer naar onder. Het is waarschijnlijk een lössbodem.\nVincent van Gogh was na een verblijf in een inrichting in een herberg in Auvers-sur-Oise gaan wonen. Hij huurde een kamer van 7 m2. Hij was van zijn alcoholverslaving af, was zeer actief en maakte een groot aantal schilderijen. ’s Morgens om 5 uur opstaan en aan het werk. Om 12 uur weer terug om te eten. ’s Middags nog een en ander afronden aan zijn schilderijen en ’s avonds om 9 uur naar bed. In deze tijd begon zijn bekendheid toe te nemen. Ook andere schilders kwamen op bezoek.\n﻿﻿\nOp 27 juli 1890 is hij waarschijnlijk ook vroeg begonnen aan het schilderij Boomwortels. Het is niet helemaal afgekomen, maar misschien was het plan om dat die middag op zijn kamer te gaan doen. Na stoppen met schilderen is hij naar de nabijgelegen graanakkers gelopen en heeft een zelfmoordpoging gedaan. Dat lukte niet, is wel gewond en is teruggelopen naar de herberg, maar overleed ruim 30 uur later. \n﻿\nHome"
  },
  {
    "objectID": "goedbodembeheer/vn-ipcc.html",
    "href": "goedbodembeheer/vn-ipcc.html",
    "title": "het vn-ipcc rapport",
    "section": "",
    "text": "Het recente rapport van het VN klimaatpannel IPCC (Intergovernmental Panel on Climate Change) geeft aan dat de wereldvoedselvoorziening na 2050 een knelpunt wordt. \nDe intensieve landbouw in veel gebieden op aarde is de oorzaak van de achteruitgang van de bodemkwaliteit en remt de voedselproductie. Verder moet de landbouw minder broeikasgassen produceren. De landbouw en ander landgebruik nemen een kwart van de broeikasgassen voor hun rekening. Landgebruik en voedingsgewoonten moeten op de schop. Alleen oproepen tot een ander beheer van bodems en een ander voedingspatroon met minder vlees zullen niet helpen. Er moeten dwingende regels komen. De conclusies van het rapport zijn gebaseerd op ruim 7000 wetenschappelijke publicaties.\nReacties op het rapport:\nNRC (redactioneel) en Biologische landbouw (Bionext): Er ligt een belangrijke taak voor de biologische landbouw.\nRudy Rabbinge en Joost van Kasteren (ex WUR): “Alleen intensieve landbouw kan voldoende voedsel produceren”. Dit is een hele oude mening van hen. “Kies voor de beste gronden, dan heb je meer grond voor natuur”. Jammer dat ze nog steeds niet lijken te beseffen dat gronden alleen goed zijn wanneer er langere tijd aandacht voor de bodemkwaliteit is geweest. Zeer intensieve landbouw gaat altijd ten koste van de bodem.\nTom Saat, biologisch boer in Almere heeft grote moeite met de negatieve visie op vlees eten (Trouw, 27-08-2019). Rundvee is via de mest van belang voor de bodemvruchtbaarheid zegt hij en er zijn veel gronden waar alleen gras kan groeien. Daar heeft hij gelijk in. Dat grasland veel koolstof kan binden ziet hij verkeerd. Wat er aan koolstof ingaat komt er ook weer uit. Er stelt zich altijd een evenwicht in. Verwaarloosd gras kan bij beter beheer wel tijdelijk veel koolstof binden. \nWat is er te doenHet probleem is groot. Samenwerking vanuit de verschillende gezichtspunten is van belang. De intensieve technische landbouw vergeet bodemvruchtbaarheid. De biologische landbouw doet dat niet, maar moet hard werken aan een beter onderbouwde lange termijnvisie rond wereldvoedselvoorziening."
  },
  {
    "objectID": "goedbodembeheer/structuurverbeterende-middelen.html",
    "href": "goedbodembeheer/structuurverbeterende-middelen.html",
    "title": "Structuurverbeterende middelen",
    "section": "",
    "text": "Veel middelen zijn soms wel heel goed, maar vaak toch niet. Dat speelt al heel lang in de landbouw. Handelaren van middelen willen graag verkopen, dat is ze niet kwalijk te nemen. Zelf goed opletten of een middel het goede middel op de juiste plaats is, is belangrijk. Het vraagstuk begon al met kunstmest, maar gaat, met steeds nieuwe middelen, nog steeds door. \nVeel middelen zijn soms wel heel goed, maar vaak toch niet. Dat speelt al heel lang in de landbouw. Handelaren van middelen willen graag verkopen, dat is ze niet kwalijk te nemen. Zelf goed opletten of een middel het goede middel op de juiste plaats is, is belangrijk. Het vraagstuk begon al met kunstmest, maar gaat, met steeds nieuwe middelen, nog steeds door. \nOrganische stof toedienen in verteerbare vorm is het beste middel om de bodemstructuur te verbeteren, maar lukt onder de huidige omstandigheden vaak niet voldoende.\nEen oud middel om een slechte bodemstructuur te verbeteren is schuimaarde. De werking is voornamelijk fysisch; de invloed op de zuurgraad en stimulering van het bodemleven is beperkt. De losse brokken schuimaarde gaan de verdichting tegen.\nDe vele problemen met de bodemstructuur hebben tot gevolg gehad dat er veel middelen op de markt worden gebracht die de bodemstructuur zouden verbeteren.\nIn 2010 is door PPO en NMI een onderzoek gestart\nnaar de werking van een aantal middelen. Hoewel van de meeste getoetste middelen al bekend is dat ze niet werken, is het toch goed dat dit onderzoek plaats vindt omdat het veel onzekerheid bij de akkerbouwers weg kan nemen.\nDe plaatsten waar proeven liggen zijn:\nPPO Vredepeel (dalgrond)PPO Vathermond (dalgrond)PPO Westmaas (Zuidwestelijk kleigebied)PPO Lelystad (Centraal kleigebied)SPNA-Kollumerwaard (Noordelijk kleigebied)\nDe middelen die getoetst worden zijn:\nAgrigyps\nAgrigyps is gips met 29 procent CaO. Gips beinvloedt de pH niet . Toediening is 1700 kg Agrigyps per ha. De vele zwavel in het product kan een probleem zijn in verband met toekomstige wetgeving met betrekking tot zwavel in het oppervlaktewater.\nBetacal Carbo\nBetacal Carbo is de klassieke schuimaarde. Het is een neerslag van kalk gemengd met enige organische stof die is ontstaan bij de zuivering van ruwsap uit bieten. Het bevat ook wat stikstof, fosfaat en kalium. Het wordt als volgt toegepast:2010 1000 kg CaO per ha in voorjaar en in dat najaar 500 kg CaO per ha.De daarop volgende jaren: in voorjaar 500 kg CaO per ha.\nBrandkalk\nDit is gebluste kalk met 60% CaO en tot 35% MgO. Met Brandkalk wordt de hoeveelheid vrij calcium en de magnesiumvoorziening in de bouwvoor verhoogd. Brandkalk is licht pH verhogend, maar is geen kalkmeststof. Het kan voor een hogere Ca-bezetting van het adsorptiecomplex zorgen. Toepassing is 500 kg CaO per ha in het voorjar bij de zaai- en pootbedbereiding.\nPRP-SOL\nPRP-SOL is verhit calciummagnesiumcarbonaat. Hieraan worden sporenelementen toegevoegd. Toediening is 200 kg per ha. De eerste twee jaar was de dosering hoger.\nCondit 7% N\nCondit bestaat uit onder meer gehydroliseerde eiwitten uit de melkbereiding en zeolieten. Het bevat 7% stikstof, 1% fosfaat en 2% kalium. Toediening van 1 ton per ha en daarmee 70 kg werkzame stikstof per ha.\nXurian Optimum\nXurian Optimum is een meststof met borium, zink en een Pseudomonasbacterie. Het product wordt toegepast met een veldspuit. Het eerste jaar is de dosering 1,35 kg per ha. De jaren erna wordt 0,9 kg per ha in zomer of najaar gegeven. De toediening vindt plaats na de oogst van het gewas voor de inzaai van een groenbemester of in het najaar kort voor het ploegen op een groenbemester.\nBiochar\nBiochar ontstaat door verhitting van biomassa onder zuurstofloze omstandigheden. Die biomassa is bermgras, snoeiafval, energiegewassen en reststromen van deverwerkende industrie. Na verhiting blijft er houtskool over dat Biochar wordt genoemd. Het materiaal kan grof of poedervormig zijn. Het idee van Biochar is afgeleid van Terra Preta, organische stofrijke (tot 16%) vruchtbare, zwarte gronden in het Amazonegebied in Brazilië, maar de verkoolde resten van de Nederlandse Biochar zijn hier niet mee te vergelijken.Toediening is 2,5 en 5 ton per ha.\nSteenmeel\nSteenmeel is een gemalen steenachtig product van deeltjes kleiner dan 0,1 mm van vulkanische oorsprong . Toediening is 15 ton per ha. In 2010 en 2011 konden geen effecten van betekenis worden vastgesteld. Het onderzoek gaat 5 jaar duren. 2015 is het laatste jaar.Literatuur\nPaauw, J.G.M., 2011. Effecten van bodem- en srtructuurverbeteraars. Onderzoek op klei-, zand- en dalgron"
  },
  {
    "objectID": "goedbodembeheer/akkerbouw-kalkarme-klei.html",
    "href": "goedbodembeheer/akkerbouw-kalkarme-klei.html",
    "title": "AKKERBOUW KALKARME KLEI",
    "section": "",
    "text": "Veel kleigronden worden kalkhoudend afgezet. De vegetatie die op een bodem groeit werkt zuur en lost de kalk op. Voor gebruik in de akkerbouw zijn de kalkloze kleigronden niet de makelijkste gronden."
  },
  {
    "objectID": "goedbodembeheer/akkerbouw-kalkarme-klei.html#inleiding",
    "href": "goedbodembeheer/akkerbouw-kalkarme-klei.html#inleiding",
    "title": "AKKERBOUW KALKARME KLEI",
    "section": "Inleiding",
    "text": "Inleiding\nKalkarme zavel- en kleigronden treffen we aan bij de Maas, de Rijn, de Oude IJssel in de Achterhoek en ook verder verspreid in Nederland. De wat lichtere gronden worden voor akkerbouw gebruikt, de wat zwaardere vooral voor weidebouw. Op de wat zwaardere wordt wel wat maïs en soms suikerbieten verbouwd. Dat de zwaardere gronden weinig akkerbouw kennen, hangt samen met de structuurproblemen. Ook de wat lichtere zijn niet altijd makkelijk te bewerken en vergen veel aandacht. Het klaarmaken van het zaaibed in het voorjaar, de onkruidbestrijding in de zomer en de oogst in de herfst zijn, vooral bij ongunstige weersomstandigheden niet altijd makkelijk."
  },
  {
    "objectID": "goedbodembeheer/akkerbouw-kalkarme-klei.html#voorbeelden",
    "href": "goedbodembeheer/akkerbouw-kalkarme-klei.html#voorbeelden",
    "title": "AKKERBOUW KALKARME KLEI",
    "section": "Voorbeelden",
    "text": "Voorbeelden\n\nOude rivierklei bij Montferland\nJonge kalkarme rivierklei langs de IJssel\nZware kalkarme komklei in de Betuwe\n\n\nOude rivierklei bij Montferland\nHet typische voor de gronden bij Montferland is dat het brikgronden zijn. Bij brikgronden is klei uit de bovengrond naar een wat diepere laag vlak onder de bouwvoor gespoeld. Deze laag verdicht gemakkelijk. Een van de problemen die daar uit voorkomt, is wateroverlast.\n\nWateroverlast bij Drempt in de Achterhoek.\n\nDoordat de kleideeltjes deels zijn weggespoeld, is de bovengrond lichter geworden en ook instabiel. De gevoeligheid voor verslemping wordt hierdoor versterkt.\n\nDe vorming van een goed zaaibed in het voorjaar is bij ongunstige omstandigheden een probleem.\n\nDe lastige voorjaarsgrondbewerking geeft een slecht zaaibed. Teelt van maïs die wat later gezaaid wordt en een minder fijn zaaibed vereist, is dan een mogelijkheid.\n\nEen van de oplossingen om de verdichte laag onder de bouwvoor los te krijgen is woelen.\n\n\nKalkarme zavelgrond langs de IJssel bij Brummen\nDe zavelgronden langs de IJssel zijn nog niet zo oud. De IJssel stroomt hier pas sinds ca 1100. In 1400 werd de bedijking afgesloten en in de tijd tussen 1100 en 1400 zijn kalkrijke materialen afgezet. Op wat nattere plekken zijn ze al ontkalkt en op een perceel bij Brummen wordt akkerbouw bedreven met granen, aardappel en gras/klaver.\nHet perceel is een lichte zavelgrond met een pH-KCL van 4,9 en een organische stofgehalte van 1,9%.\n\nNa gerst zien we het volgende:\n\nBodemstructuur\nDe laag 0-5 cm is los en bewerkt.\nDe laag 5-24 cm is de bouwvoor en is iets donkerder dan de laag eronder. De laag bestaat uit uitsluitend scherpblokkige elementen. De beworteling vindt plaats tussen de scherpblokkige elementen en in wormgangen. De laag is vanwege wormgangen van verschillende grootte wel doorwortelbaar.\nDe laag 24-34 cm is sterk verdicht met enkele verticale wormgangen.\nDe laag 34-43 is bruin gekleurd en poreus.\nDieper dan 43 cm bevindt zich organischestofarm dekzand.\n\n\nBeworteling\nWortels zien we vrijwel alleen in de laag 0-20 cm. Daaronder enkele in wormgangen\n\nDe laag 5-40 cm is sterk verdicht.\n\nLaag 20-30 cm, volledig verdicht met uitzonderingen van de wormgangen.\n\nWormgang met enkele wortels van de gerst in de zandlaag onder de zavel op ca 45 cm diepte. Zavelbekleding van de wand van de gang. Waarschijnlijk is dit een gang van Lumbricus terrestris.\n\n\n\nZware kalkarme komklei in de Betuwe\n\nNa het ploegen in de late herfst.\n\nOp dezelfde plek in het voorjaar. In de winter heeft het flink gevroren en zijn er ijslensjes ontstaan. Na de dooi bleven er kleine hoekige kruimels over. Die drogen snel uit en het wordt dan mogelijk een goed zaaibed te maken. Door de vorst in de winter wordt deze lastige, zeer zware grond bewerkbaar.\nVorst op klei in de winter heeft vanwege bovenstaand proces een goede naam. Wanneer door een goed zaaibed de groei ook voorspoedig is, is dit ook wel terecht. Toch kan vorst ook negatief werken. De werking van de ijslensjes is een puur fysieke en geen biologische structuurverbetering. De kleine korrels hebben geen samenhang. Wanneer op een strenge winter een nat voorjaar volgt gaan de losse deeltjes verspoelen. Alleen een biologisch gevormde structuur kan hier weerstand tegen bieden. Bij een nat voorjaar is het vaak gunstig wanneer het in de winter niet gevroren heeft."
  },
  {
    "objectID": "goedbodembeheer/bodemonderzoek.html",
    "href": "goedbodembeheer/bodemonderzoek.html",
    "title": "Bodemanalyses",
    "section": "",
    "text": "Het is goed om af en toe eens een bodemanalyse uit te laten voeren. Heb er niet te hoge verwachtingen van. De ingewikkelde bodemprocessen die de bodemchemie en daarmee de voedingsstoffenvoorziening van planten bepalen kunnen nooit door een extractie van een bodemmonster op een enkel moment goed in beeld worden gebracht. Een bodemanalyses is wel een belangrijke aanvulling op visuele bodembeoordeling, eigen ervaring en bestaande kennis."
  },
  {
    "objectID": "goedbodembeheer/bodemonderzoek.html#wat-is-de-plaats-van-de-bodemanalyse",
    "href": "goedbodembeheer/bodemonderzoek.html#wat-is-de-plaats-van-de-bodemanalyse",
    "title": "Bodemanalyses",
    "section": "Wat is de plaats van de bodemanalyse**",
    "text": "Wat is de plaats van de bodemanalyse**\nDe vragen hoe vaak een bodemanalyse laten uitvoerenen welk type analyse kiezen kunnen beter beantwoord worden als de plaats van een bodemanalye in het gehele bodembeheer goed bekend is.\nHoe ga je om met de resultaten van bodemanalyses? Hierover bestaat veel misverstand. Bodemlaboratoria geven in het algemeen bemestingsadviezen aan de hand van de analyses, maar zeggen er meestal niet bij dat het alleen maar indicaties zijn. Gedroogde grond wordt gemalen en een deel hiervan wordt geschud in een extractieoplossing gedurende bijvoorbeeld een uur. In het verkregen extract worden metingen gedaan. Het is onmogelijk dat deze metingen kunnen nabootsen wat bodemleven en plantenwortels gedurende het hele seizoen doen. Omdat bodemlaboratoria geen belang hebben om dit aan te geven blijft dit misverstand bestaan. Het gevolg is wel dat er in de praktijk veel onzekerheid ontstaat. Je hebt geen problemen met de groei, je bemest goed en toch zegt de bodemanalyse dat er iets mis is. Het toonaangevende handboek op het gebied van bodem en bemesting:The nature and properties of soils zegt over de plaats van de bodemanalyse:  De bodemanalyse is dus een indicatie. Belangrijk om bijvoorbeeld eens in de 10 jaar en bij grote eenzijdigheden wat vaker toe te passen, maar de bodemanalyse kan niet als basis voor de bemesting gebruikt worden. Naast de bodemanalyse kunnen ook plantsapmetingen worden uitgevoerd. Dit is alleen mogelijk bij meerjarige gewassen."
  },
  {
    "objectID": "goedbodembeheer/bodemonderzoek.html#naar-welk-laboratorium-opsturen",
    "href": "goedbodembeheer/bodemonderzoek.html#naar-welk-laboratorium-opsturen",
    "title": "Bodemanalyses",
    "section": "Naar welk laboratorium opsturen",
    "text": "Naar welk laboratorium opsturen\nOverweeg de keuze van een laboratorium goed. Het is goed om aan een eenmaal gemaakte keuze langere tijd vast te houden.Wanneer de bodemanalyse gebruikt wordt als indicatie en de bemestingsadviezen kritisch bekeken worden, heeft ieder laboratorium zijn waarde. Extremen komen bij alle laboratoria wel naar voren. Belangrijk bij de keuze is de vraag of het laboratorium ervaring heeft met de teelt waar het om gaat. De belangrijkste laboratoria in Nederland zijn Eurofins Agro Wageningen, Eurofins Agro Grauw, Koch Eurolab, Soil Tech, Eijkpunt, Gaia Bodemonderzoek en Soil Cares.\nAgrarisch Laboratorium Noord Nederland (ALNN)\nin Ferwert (Fr.) analyseert voer, mest en grond. ALNN is in 1996 opgericht. Vanuit Drachten (Fr.) verhuisde het laboratorium in 1997 naar Warga (Fr.) en in 2007 naar Ferwert. Info: www.ALNN.nl\nDumea Agro Advies in Ootmarsum\n(Ov.) is ontstaan vanuit Terra Agribusiness BV, een Landbouwkundig onderzoek- en adviesbureau opgericht in 1996. Om voor de landbouw het hele traject van monstername, analyse en advies in eigen beheer te houden, heeft Terra Agribrusiness de samenwerking gezocht met het laboratorium van Dumea in Wijhe (Ov.). Daaruit is in 2016 Dumea Agro Advies ontstaan. Info: www.dumea-agroadvies.nl\nEurofins Agro Wageningen\n(www.eurofins.nl, tot 1 oktober 2015: BLGG Wageningen)Na overname en invoegen van Altic en Lab Zeeuws Vlaanderen in Graauw is Eurofins Agro het grootste bodemanalyselaboratorium van Nederland. Een deel van de analyses wordt in het CaCl2 extract en een ander deel met NIR (Nabij infrarood) analyse. De CaCl2 extractiemethode is niet de beste extractiemethode, maar de beoordelingen gebeuren wel op basis van een zeer lange ervaring, namelijk sinds 1928. De beoordelingen van de laboratoriumanalyses werden vanouds uitgevoerd vanuit een zeer eenzijdig chemische kijk op de bodem. De rol van bodemleven, beworteling en bodemstructuur werden onderschat. Daar komt wel verandering in. Er is nu meer aandacht voor de niet makkelijk oplosbare voorraad die door het bodemleven beschikbaar gemaakt kan worden. Verder is er met ingang van oktober 2015 een samenwerking aangegaan met Aequator Groen & Ruimte en nu is het mogelijk om de laboratoriumanalyse aan te vullen met de visuele bodembeoordeling volgens de Bodemconditiescore. Eerst in Friesland en Groningen, daarna in het gehele land. Het is nu belangrijk dat er voldoende deskundigheid ontwikkeld wordt om de chemische bodemanalyse en de visuele bodembeoordeling te verbinden. In ieder geval zijn nu de voorwaarden geschapen om tot een echt goede bodembeoordeling en advisering te komen. Wij kijken hoopvol toe en houden u op de hoogte.Meer info: Eurofins Agro en Aequator\nGroen Agro Control\nis een zelfstandig laboratorium in Delfgauw (Z.-H.) is in 2018 gestart met de gebruikelijke analyses voor grond- en gewasonderzoek voor de akkerbouw, veehouderij, vollegrondsgroenteteelt en moestuin. Het bedrijf nam de activiteiten over van laboratorium Eijkpunt in de Hoeksche Waard. Interessant is de mogelijkheid om HWC (Hot Water Carbon) te laten meten. Dat is de hoeveelheid koolstofhoudende stoffen die in heet water oplosbaar zijn. De HWC geeft een indicatie voor de hoeveelheid voeding die voor het bodemleven beschikbaar is en zegt daarmee iets over de bodemkwaliteit. www.agrocontrol.nl.\nKoch Eurolab (www.kochbodemtechniek.nl)\nHier ligt de nadruk sterk op de chemie. Zeer veel analyses zijn gebaseerd op veel ervaring sinds 1951. Ze denken mee over een biologische aanpak vanuit een zeer lange ervaring met vertaling van bodemanalyses naar de praktijk.\nNovacropcontrol\nvoert geen bodemanalyses uit maar richt zich op plantsapmetingen. Deze worden naast meerjarige gewassen (fruit e.d.) ook toegepast op eenjarige. Dit laatste is ongebruikelijk omdat er voor eenjarige gewassen nog geen beoordelingssysteem is ontwikkeld. Voor een paar elementen is er mogelijk wel perspectief, maar er moet nog veel ontwikkelingswerk gedaan worden. Verschillen in gehalte door weer, wijze monstername, tijdstip monstername, er is geen gebrek maar lage gehalte komt door overmaat van andere elementen, wisselingen op korte termijn enz. maakt de methode onbetrouwbaar. Onderzoek naar de plantsapanalyse is uitgevoerd door het PCG in België en de WUR (Wim Voogt). Dit onderzoek leidde tot de conclusie dat de methode nog niet klaar is voor de praktijk. www.novacropcontrol.nl.\nROBA Laboratorium\nin Deurne (N.-Br.) is gestart als klein adviesbureau in Helmond, dat later ook startte met een laboratorium ter ondersteuning van haar adviezen. Sinds 1999 zijn alle bedrijfsonderdelen samengevoegd op één locatie in Deurne. www.robagroep.nl\nSoil Tech (www.soiltech.nl)\nSoil Tech gebruikt de Amerikanse Mehlich 3 methode. Op zich is dit een relatief goede methode, maar nadeel is dat vrijwel alle analyses in eenzelfde extract worden uitgevoerd. Er is ook weinig ervaring met deze analyses in Nederland. Soiltech is vooral gespecialiseerd in aardbeien, enkele groenten en boomkwekerij. Ook is er onderzoek naar bodemleven, maar er is nog weinig koppeling tussen bodemleven, bodemstructuur en chemie. De adviezen zijn gericht op meststoffen die soms veel te duur zijn.\nEijkpunt (www.Eijkpunt.nl)\nEijkpunt voert de klassieke analyses uit: pH-CaCl2, organische stof, fosfaat (Pw), kalium, magnesium, afslibbaarheid en koolzure kalk. De advisering gebeurt volgens de bestaande adviesbases.\nSoil Cares (www.soilcares.com)\nSoil Cares werkt met een eenvoudige NIR veldscanner. De Scanner bepaalt de hoeveelheid stikstof, fosfor en kalium. Verder wordt de zuurgraad gemeten, de electrische weerstand en het organische stofgehalte. De waarde van deze metingen is duidelijk minder dan die van de klassieke laboratoriumanalyses, maar wanneer de metingen gekoppeld worden aan veel kennis over bemesting van de gewasen op de verschillende bodemtypes kan een bruikbare werkwijze ontstaan. Die koppeling gebeurt via de smartphone en na 10 minuten is er een advies. De methode is al wel toe te passen, maar nog niet geheel klaar,. Ze heeft wel perspectieven voor de toekomst. \n\nWelk extractiemiddel\nSommige laboratoria analyseren alles in een enkel extract. Dat kan eigenlijk niet.Om de analysekosten te beperken bestaat de neiging om het aantal extracten bij een bodemanalyse te beperken. Bodemkundig gezien is dit geen goede ontwikkeling. Sommige laboratoria analyseren dus zelfs alles in eenzelfde extract. De bodemanalyse wordt dan wel een zeer globale indicatie.De extractie methode per element bekeken:\nStikstofDe beschikbaarheid van stikstof is niet via een extractie te beoordelen omdat het bodemleven de vrijmaking domineert. Geprobeerd wordt wel om het NLV (stikstofleverend vermogen) als beoordeling van de stikstofbeschikbaarheid te gebruiken. In feite is het NLV het totaalgehalte aan stikstof per bodemtype gecorrigeerd. Het NLV blijkt zelden de werkelijke stikstoflevering goed aan te geven. Redenen zijn: stikstof is deels in zeer stabiele verbindingen in de grond aanwezig en komt niet beschikbaar, bovendien spelen bodemstructuur, waterhuishouding en temperatuur een belangrijke rol evenals de niet bemonsterde laag onder de bouwvoor.Stikstofsimulatiemodellen hebben dezelfde tekortkomingen, maar kunnen wel helpen de factoren die een rol spelen beter in beeld te krijgen. In de praktijk is het gratis model www.NDICEA.nl het best uitgetest.\nFosfor\nIn de EU worden 27 verschillende extractiemiddelen gebruikt. Dit grote aantal geeft al aan dat er geen eenstemmigheid is over de vraag welke extractiemethode de beschikbaarheid goed aangeeft. Dat is ook niet verwonderlijk omdat net als bij stikstof het bodemleven een overheersende rol speelt en bij fosfor komt de bodemstructuur daar nog extra bij. Alleen fosfor binnen 1 tot 2 mm van de wortel is voor de plant beschikbaar en de bodemstructuur is bij fosfor dus extra belangrijk. Bij een bodemanalyse wordt alle grond bemonsterd, maar weer niet de laag onder de bouwvoor. Het Blgg heeft gekozen voor een combinatie van P CaCl2 en P-Al, maar de gevonden relaties die zijn gevonden bij potproeven zijn zwak (zie Rotterdam-Los, 2009) en een degelijke vertaling naar een veldsituatie is eigenlijk niet mogelijk.\nKalium\nVaak wordt aangenomen dat in tegenstelling tot stikstof en fosfor, kalium wel met een bodemanalyse goed in beeld te krijgen is. Dat gaat bij kalium ook wel een stuk beter, maar ook hier spelen nalevering en bodemleven een rol. Als hulp om de nalevering in te schatten kan het 8M HCl extract gebruikt worden. Analyses van Gaia Bodemonderzoek in dit extract gedurende tientallen jaren wezen uit dat verzorging van de bodemvruchtbaarheid door mest of gewaskeuze tot een sterkere nalevering leidde.\n\nHistorie bodemanalyse Nederland\nOp het Rijkslandbouwproefstation in Groningen (foto) werden in 1928 de eerste bodemanalyses uitgevoerd. Later werd het Blgg in Oosterbeek het belangrijkste laboratorium. De laatste tijd zijn er meerdere laboratoria bijgekomen.\nHet eerste bodemlaboratorium in Nederland werd in 1928 opgericht in Groningen: pH, kalk, P-Al, P-citroenzuur, Pw en K-HCl waren de analyses. Ook in andere delen van Nederland werden vervolgens laboratoria opgericht. In 1948 concentreerden het laboratoriumwerk en de adviezen zich in Oosterbeek: het huidige Blgg. Er was steeds een nauwe band met het Instituut voor Bodemvruchtbaarheid (IB) in Haren bij Groningen. Dit instituut had nauwe contacten met de kunstmestindustrie en de industriële aanpak van het bemestingsvraagstuk stond centraal. Voor bodemstructuur en bodemleven was weinig aandacht. Eind jaren 90 werden een aantal extracten vervangen door het CaCl2 0,01 M extract. Dit is een weinig agressief extractiemiddel dat weinig zegt over de plantbeschikbaarheid van de meeste voedingsstoffen.\n\nHet Rijkslandbouwproefstation in Groningen\nAls reactie op de toenmalige aanpak van het Blgg werd in 1951 het Centraal Bodemkundig Bureau Rispens opgericht. Dit heet nu Koch Eurolab.\nIn 1981 werd op het Louis Bolk Instituut een bodemlaboratorium opgericht dat zich specifiek richtte op de biologische landbouw. Beschikbaarheid en voorraad aan voedingsstoffen en de biologische activiteit, gemeten met een bodemrespiratietest, staan hier centraal. Dit laboratorium is in 1991 voortgezet als Gaia Bodemonderzoek (www.gaiabodem.nl).\nAan het eind van de 20e eeuw nam de onvrede over het Blgg toe vanwege een aanpak die ver van de praktijk af stond en vanwege onduidelijkheid over de nieuwe analysemethoden. Nieuwe laboratoria startten: Laboratorium Zeeuws-Vlaanderen (voornamelijk dezelfde analyses als het Blgg, nu Eurofins/Lab Zeeuws-Vlaanderen), Altic (Spurway, verdund azijnzuur) en Soiltech (Mehlich 3 extract).\n\nHistorie bodemanalyse in de Verenigde Staten van Amerika De geschiedenis van de bodemanalyse in de VS maakt duidelijk waarom veel laboratoria nu alles in een enkel extract meten. \nIn de VS waren er aanvankelijk nauwelijks analyselaboratoria en deden de adviseurs het zelf thuis. Hierdoor was er veel aandacht voor eenvoudige multinutriënt analyses (alles in één extract). Het Morganextract was de eerste (NatriumAcetaat met azijnzuur op pH 4,8 gebracht). Nu wordt Mehlich 3 het meest gebruikt. Mehlich 3 bestaat uit een mengsel van azijnzuur voor de oplosbare voedingsstoffen, NH4F en NH4NO3 voor desorptie en EDTA voor chelatie. Dit extract wordt nu toegepast door Soiltech, Hortinova en Ecosys. Hortinova en Ecosys zijn adviesbureaus die ook adviezen geven rond bodemanalyses.\n\nChroma’s en Albrecht methode\nSommige analysemethoden zijn veelbelovend naar de toekomst toe, maar nu nog niet voldoende uitgewerkt.\nChroma’s\nBij de chroma-methode trekt een natronloogextract van grond in een met zilvernitraat geprepareerd filtreerpapier. Dit geeft een vormenrijk beeld. Potentieel interessant omdat het wat zegt over de humuskwaliteit. Probleem is dat oude humus, soms duizenden jaren oud, het beeld sterk domineert. De beoordeling van de beelden moet hierdoor per regio ontwikkeld worden en dat is nog niet gedaan. De beelden zijn wel te gebruiken om een beeld van het bodemtype te krijgen. De invloed van bodembeheer op de beelden vergt nader onderzoek.\n\nEen chroma van een hele mooie rivierkleigrond in de Betuwe\nDe Albrecht-methode\nBij de Albrecht-methode wordt onderscheid gemaakt tussen direct oplosbare voedingsstoffen en aan humus en klei geadsorbeerde voedingsstoffen. Als ideaal wordt gezien dat het adsorptiecomplex voor 68% bezet is met calcium, 12% met magnesium en 2-5% met kalium. De methode wordt ook wel gebruikt om de bodemstructuur te sturen, hoewel Albrecht dit zelf niet heeft gedaan. Albrecht zag de bodem puur als een chemisch reactievat en had geen aandacht voor bodemleven en bodemstructuur. Dit beperkt de waarde van de Albrecht methode. \nOok bij de Albrecht-methode geldt dat deze nog per regio ontwikkeld moet worden. Eenzelfde beoordeling voor alle gronden is niet reëel. Dat leidt tot extreme giften aan voedingsstoffen die in de praktijk niet wenselijk zijn."
  },
  {
    "objectID": "goedbodembeheer/bodemleven.html",
    "href": "goedbodembeheer/bodemleven.html",
    "title": "Bodemleven",
    "section": "",
    "text": "Bodemleven\n\n### BODEMLEVEN\nhet bodemleven bepaalt zeer veel in de bodem, maar is zeer divers. Het onderzoek naar analyses die een goed beeld geven van het bodemleven en te vertalen zijn naar praktijkmaatregelen heeft nog niet zoveel opgeleverd. Onderstaand een overzicht over het bodemleven en waar mogelijk handvatten voor de praktijk.\n## Inleiding\nHet bodemleven is van grote invloed op de plantengroei. Uit organische mest, gewasresten en groenbemesters moet het bodemleven de voedingsstoffen vrijmaken die onmisbaar zijn voor de plant. Daarnaast heeft het bodemleven nog diverse andere functies. Te onderscheiden zijn de volgende:- Afbraak van plantenresten, mest en dode bodemorganismen en vrijmaken van voedingsstoffen hieruit (mineralisatie)- Opbouw van organische stof die slechts traag wordt afgebroken (humusopbouw, humificatie)- Opbouw van een goede bodemstructuur- Losmaken van een te dichte grond door het graven van gangen- Vorming van slijmstoffen die de bodemdeeltjes aan elkaar kitten- Mengen van organische en anorganische bodemdelen.- Beperken van te grote aantallen ziekteverwekkende organismen\nDe mate waarin de verschillende soorten aan bovenstaande effecten bijdragen, wisselt sterk per soort. Ook de mate waarin de verschillende soorten in een grond voorkomen, varieert sterk afhankelijk van grondsoort en bodemgebruik.\nIn een vruchtbare grond zijn aanwezig (Stockli, 1950):\nbacteriën en actinomyceten 10.080 kg per haschimmels 10.000 kg per haprotozoën 379 kg per hanematoden (aaltjes) 50 kg per haspringstaarten 6,5 kg per hamijten 4,4 kg per haenchytraeen 15duizendpoten, insecten, spinnen 67 kg per haregenwormen 4000 kg per hamollen e.a. 1 kg per ha\nDe organische resten van plantaardige of dierlijke herkomst worden het eerst door bacteriën en schimmels omgezet. Hierbij kunnen voedingsstoffen vrijkomen die voor de plant beschikbaar zijn. Veel voedingsstoffen worden evenwel ook door deze schimmels en bacteriën opgenomen en zijn dan niet voor de plant beschikbaar. Bacteriën en schimmels worden door veel organismen gegeten en hierbij komen de gebonden voedingsstoffen dan weer vrij.\nEen belangrijke groep die bacteriën en schimmels tot voedsel heeft zijn organismen die uit slechts één cel bestaan: de protozoën. Deze leven in een dunne waterfilm rond de bodemdeeltjes. Wanneer de grond voldoende vochtig is kunnen ze zich optimaal ontwikkelen en kan vrijmaking van voedingsstoffen plaatsvinden.\nNa de protozoën zijn de aaltjes wat betreft gewicht een belangrijke groep. Deze leven in het algemeen van levende organismen en kunnen schadelijk zijn wanneer ze de wortels van cultuurgewassen aantasten. De meeste aaltjes zijn evenwel niet schadelijk en leven van bacteriën, schimmels, aaltjes en algen.\nDe eerste groep die we met het oog kunnen waarnemen, zijn de springstaarten en mijten. Springstaarten kunnen we in de herfst in plassen op het land vaak dood aantreffen. Ook de kleine grijze beestjes die opspringen wanneer een kamerplant water krijgt zijn springstaarten.\nSpringstaarten en mijten voeden zich met schimmels en bacteriën. Een deel kruipt door bestaande gangen; anderen maken zelf gangen en hebben dan invloed op de bodemstructuur. Er zijn ook roofmijten die van andere bodemdieren leven.\nEen hele belangrijke groep zijn de wormen. Vooral door hun graafactiviteit, hun grootte en hun vermogen om grovere plantenresten te verkleinen zijn ze van belang. Er zijn meerdere soorten, alle met specifieke levenswijzen.\nVoorkomen in de bodemVaak wordt er gesproken over een voedselweb. Dit moet niet de indruk wekken dat er een soort web met actief bodemleven homogeen door de grond aanwezig is. Het bodemleven concentreert zich op specifieke plaatsen waar soms sterk van elkaar geïsoleerde ecologische evenwichten ontstaan.\nBij gronden die geploegd worden is er in de bouwvoor een hogere biologische activiteit dan eronder. Bij niet geploegde gronden concentreert het bodemleven zich in de bovenste 5 cm.\nSteeds zijn er evenwel grote plaatselijke verschillen. Vlak bij de wortels zijn veel organismen die van de steeds afstervende buitenste delen van de wortel leven. In kruimelige aggregaten zijn lucht en voedsel aanwezig die plaatselijk tot een hogere activiteit aanleiding geven. Ook waar mest en plantenresten aanwezig zijn, is plaatselijk een hogere activiteit.\nOok in wormgangen komen plaatselijk meer organismen voor. Door deze plaatselijke verschillen bevindt 90 % van het bodemleven zich maar in 10% van het volume van de grond.\n\nSchimmels in een bodemkluit\nBacteriën en schimmels in de grondVorm en functieIn de bodem komen vele soorten bacteriën voor met de meest uiteenlopende functies:-door omzetting van organische materialen komen voedingsstoffen vrij (vooral stikstof, fosfor en sporenelementen)-door slijmvorming wordt de bodemstructuur beïnvloed-de binding van stikstof door de wortelknolletjesbacteriën is een belangrijke stikstofbron\nLandbouwkundigEr is een duidelijke tendens tot hogere bacterieactiviteit wanneer de grond minder zuur is (een hogere pH). Omdat bacteriën de neiging hebben organisch materiaal af te breken, kan dit tot humusafbraak leiden.Te sterk bekalken kan hierdoor een negatieve invloed op de grond hebben.\n\nDoor bekalken wordt vooral de activiteit van bacterien vergroot\nStikstofbindende bacteriënVorm en functieNet als bij een stikstofbindingsbedrijf maken de stikstofbindende bacteriën uit de vrije luchtstikstof eerst ammonium. Dit wordt dan weer tot aminozuren en eiwit omgezet. Hoe de stikstofbinding precies in zijn werk gaat is niet bekend maar het sporenelement molybdeen speelt hierbij een belangrijke rol. Van groot belang is dat de stikstofbindende bacteriën veel meer stikstof binden dan voor hun eigen groei nodig is. Het overschot is voor de plant beschikbaar.\nDe stikstofbindende bacteriën komen vrij in de grond voor. Wanneer er een vlinderbloemige wordt gezaaid gaan deze bacteriën door de wortelharen naar binnen, waarbij ze zeer lang worden vergeleken met hun normale staafvormige uiterlijk. De wortelcellen gaan zich na een infectie snel delen en zo ontstaan de wortelknolletjes. De vorm en grootte wisselt per plant. Na enige tijd verlaten de bacteriën de knolletjes weer en gaan de grond in. Knolletjes die stikstof binden hebben een roodachtige kleur. Deze kleur wordt veroorzaakt door een stof die nauw aan de rode bloedkleurstof verwant is.\nDoor de bacteriën kunnen aanzienlijke hoeveelheden stikstof worden gebonden:\n-klaver of luzerne als hoofdgewas: ca 300 kg N per ha per jaar.-klaver onder tarwe gezaaid: ca 150 kg N per ha per jaar.-wikke voor 10 augustus gezaaid: ca 100 kg N per ha per jaar.\nLandbouwkundigVan belang voor een goede stikstofbinding zijn:1. Zuurgraad. Op zure grond ontwikkelen de knolletjes zich slecht. Per vlinderbloemige ligt dit weer wat anders. Voor rode klaver is een hogere pH-waarde bijvoorbeeld belangrijker dan voor witte klaver. In het algemeen is een pH-KCl van 5,5 of hoger wenselijk.2. Organische mest. Toediening van stalmest verhoogt de stikstofbinding door vlinderbloemigen.3. Enten van bacteriën. In Nederland heeft enten in het algemeen geen zin. Er zijn vrijwel steeds voldoende bacteriën aanwezig. Bij luzerne op zandgrond is gebleken dat enten wel van belang is.4. Koolzuur. Koolzuur is van groot belang voor de stikstofbinding. Dit is mogelijk een reden dat stalmest de binding bevordert. Bij een lage pH-waarde is de stikstofbinding beter wanneer er maar voldoende koolzuur in de grond is.5. Stikstof. Wanneer het stikstofgehalte in de grond hoger is wordt er minder stikstof gebonden.6. Sporenelementen. Voldoende borium en molybdeen zijn belangrijk. Borium voor de groei van de wortelknolletjes en molybdeen voor de binding van stikstof.\n\nStikstofbindende bacterien bij erwt op het biologische bedrijf van Joost van Strien in Ens in de Noordoostpolder. De roze kleur geeft aan dat er actief stikstof gebonden wordt.\nVrij levende stikstofbindende bacteriënVorm en functieAzotobacter chroococcum is de belangrijkste stikstofbindende bacterie die vrij in de grond leeft. Hieronder een 1000 x vergrote afbeelding. Deze bacterie komt over de hele wereld in de grond voor. Een andere stikstofbindende vrij levende bacterie is Clostridium butyricum. Deze komt evenwel veel minder voor. De vrij levende stikstofbindende bacteriën hebben veel koolhydraten nodig om hun substantie op te bouwen, wel 5 keer zo veel als andere bacteriën. Voor deze omzetting en opbouw is veel lucht nodig. Veel lucht en veel koolhydraten zijn omstandigheden die niet veel voorkomen en de stikstofbinding door deze bacteriën stelt daarom niet zoveel voor. Voor de binding van 10 kg stikstof is ca 1000 kg koolhydraten nodig.\nWanneer er evenwel wat minder lucht in de grond aanwezig is, wordt de stikstofbinding efficiënter en het is niet uitgesloten dat er in bepaalde situaties toch aanzienlijk meer dan de gebruikelijke 5 kg stikstof per ha kan worden gebonden.\nLandbouwkundigEen enigszins luchtige grond en een ruime beschikbaarheid van koolstofrijke oogstresten zijn een voorwaarde voor de stikstofbinding door vrij levende bacteriën.\n\nAzotobacter chroococcum\nActinomycetenVorm en functieActinomyceten zijn niet direct zichtbaar, maar toch kennen we ze wel. Ze zijn in belangrijke mate verantwoordelijk voor de typische geur van grond; de bosgrondgeur. Actinomyceten hebben veel gemeen met bacteriën. Ze onderscheiden zich ervan doordat ze als schimmels in strengen voorkomen. Het is wel zo dat ze alleen daar voorkomen waar voldoende lucht in de grond is. Als afweerstof tegen bacteriën produceren ze antibiotica (bijv. het geslacht Streptomyces produceert streptomycine en aureomycine). In de wortels van Elzen leeft Frankia. Een actinomyceet die vrije luchtstikstof bindt.\nActinomyceten breken plantenresten af en zijn ook in luchtige compost zeer actief\nLandbouwkundigLuchtige omstandigheden stimuleren de actinomyceten.\n\nActinomyceten hebben wat betreft vorm en functie het midden tussen bacterien en schimmels.\nMycorrhizaVorm en functieVAM schimmels (Vesiculair Arbusculair Mycorrhiza) leven gedeeltelijk in de plantenwortel en gedeeltelijk in de bodem. De plant voorziet de schimmel van koolhydraten. De schimmel helpt de plant bij de opname van water en voedingsstoffen, maar vooral fosfor. Verder neemt de ziektewerendheid van de wortel toe. Het wortelstelsel wordt als het ware groter. Bij veel landbouwgewasen komen VAM schimmels voor, maar niet bij de kruisbloemigen (kool, mosterd, bladramenas) en bij de ganzevoetfamilie (boekweit, akkermelde). Omdat deze planten goed kunnen groeien zonder VAM, groeien deze het beste op opgespoten terreinen en pas aangelegde bermen en dijken. LandbouwkundigBij hogere gehaltes aan beschikbare stikstof en fosfor neemt de activiteit van de VAM schimmels af. Om deze reden speelt bij de intensieve teelten VAM waarschijnlijk geen grote rol. Bij lagere bemestingsniveaus in de akkerbouw ligt dit anders. Er zijn aanwijzingen dat mycorrhizaschimmels uienplanten weerbaarder maken tegen fusarium. Mycorrhizaschimmels spelen ook een belangrijke rol in het vastleggen van organische stof in de bodem. De schimmels maken glomaline aan. Door deze koolstofrijke glomaline ontstaan stabiele bodemaggregaten. Dit is dan ook gunstig voor de bodemstructuur. Mycorrhizaschimmels hebben het wat moeilijker in een landbouwsysteem waarbij diep geploegd wordt. Door diep te ploegen worden veel mycorrhizasporen (te) diep weggestopt. Daarnaast heeft een bemesting met veel minerale zouten en bijvoorbeeld bespuitingen met koper een sterk negatief effect op deze nuttige schimmels. Tips om de omstandigheden voor mycorrhizaschimmels zo gunstig mogelijk te maken:• Breng diversiteit aan in het bouwplan. Gebruik zoveel mogelijk waardplanten van mycorrhiza en vermijd niet-waardplanten.• Ploeg niet dieper dan nodig.• Introduceer mycorrhiza’s indien nodig. De vraag of het nodig is, is niet makkelijk te beantwoorden. Bij luzerne zijn gunstige effecten gevonden, bij de meeste andere gewassen worden zelden effecten gezien. De meest kansrijke manier om dit te doen is tegelijk met het inzaaien van een diverse groenbemester. Vermijd een bemesting net van te voren. Mycorrhizaschimmels zijn onder andere te koop bij Biomygreen (www.biomygreen.com) en Plant Health Cure (www.phc.eu). Biomygreen specialiseert zich speciaal op mycorrhizaschimmels en levert maatwerk door met analyses te volgen of de toepassing heeft gewerkt en stuurt desnoods bij.\n\nVAM schimmels zijn bij uien en granen goed te zien omdat de wortels er geel van worden.\nSchimmels\nVorm en functieSchimmels zijn naast bacteriën de belangrijkste bodemorganismen wat betreft invloed op de bodemeigenschappen. Schimmels groeien in draden. Deze kunnen enkele centimeters tot enkele meters lang worden. Aan deze draden verschijnen conidia waar de sporen in gevormd worden. Bij de basidiomyceten (de paddestoelen) ontwikkelen deze conidia zich boven de grond. Vrijwel alle schimmels leven van dode planten. Er zijn enkele uitzonderingen. Pythium, Fusarium, Verticillium e.d groeien de plant in en vertragen de groei of doden de plant. Ook zijn er schimmels die de planten ingroeien en daarmee de groei stimuleren door het wortelstelsel als het ware uit te breiden: de mycorrhiza. Schimmels die aaltjes doden die in een lus kruipen, komen ook voor.\nPlanten bestaan vaak voor een belangrijk deel uit cellulose en lignine. Cellulose kan door veel organismen worden afgebroken. Lignine vrijwel alleen door een beperkt aantal schimmels. Uit deze lignine wordt de stabiele humus gevormd. Schimmels zijn belangrijk voor de humusopbouw.\nLandbouwkundigWanneer de grond zuurder is worden schimmels gestimuleerd en daarmee de humusopbouw. Wanneer de grond meer basisch is worden bacteriën gestimuleerd en daarmee de humusafbraak en de vrijmaking van voedingsstoffen. Voor schimmels is een luchtige grond een voorwaarde voor een goede ontwikkeling. Dit in tegenstelling tot bacteriën. Veel soorten bacteriën kunnen ook bij minder of geen zuurstof leven.\n\nBodemschimmel\nProtozoënVorm en functieProtozoën zijn eencellige organismen die zich vooral met bacteriën en schimmels voeden. Ze kunnen zich vrij bewegen mits er voldoende vocht in de grond is. Onder droge omstandigheden vormen ze cysten. Protozoën hebben twee belangrijke functies in de grond. enerzijds reguleren ze de ontwikkeling van bacteriën en schimmels en zorgen ervoor dat bepaalde groepen zich niet te extreem kunnen ontwikkelen. Anderzijds maken ze bij het verteren van bacteriën en schimmels voedingsstoffen vrij en spelen daardoor een belangrijke rol bij de plantenvoeding.\nLandbouwkundigProtozoën hebben een vloeistof-film nodig om zich te kunnen bewegen. De grond moet dus vochtig zijn voor een goede groei. Bij het verteren van schimmels en bacteriën komen voedingsstoffen vrij, vooral stikstof en fosfor. Wanneer door regen of beregening een droge grond vochtig wordt, stimuleert dit de groei. Dit is niet alleen het gevolg van een toegenomen beschikbaarheid van vocht, maar ook van een toegenomen beschikbaarheid van voedingsstoffen waar protozoën een belangrijke rol bij spelen.\n\nProtozoën \nAaltjes\nVorm en functieAaltjes zijn bekend om hun schadelijke effecten. Toch is het merendeel van de aaltjes in de grond onschuldig en leeft van plantenresten. Het is gebruikelijk dat er 10 tot 20 miljoen aaltjes per m2 voorkomen. Ze leven vooral bovenin de grond. Ze zijn meestal minder dan 1 mm lang. Van de bovenstaande afgebeelde aaltjes leeft de linker van dode planten en bacteriën. De middelste is een schadelijk aaltje dat sappen uit planten kan zuigen en daarmee virussen kan verspreiden. De rechter is een roofaaltje dat leeft van andere bodemorganismen.\nLandbouwkundigEen divers bodemleven met veel verschillende soorten organismen, o.a. belagers van aaltjes, is van belang. Een constante toevoer van makkelijk omzetbaar organisch materiaal (mest, groenbemesters, oogstresten) is van belang.\n\nAaltjes\nMijten\nVorm en functieMijten zijn in de bodem in grote aantallen aanwezig en zijn belangrijk voor de afbraak van organische materialen. Ze behoren tot de spinachtigen, net als spint die in de kasteelt voor problemen kan zorgen.\nIn de strooisellaag en in graslanden bereiken ze hun hoogste aantallen. Dode resten van planten en mest zijn voor veel soorten het belangrijkste voedsel, maar er zijn ook mijten die leven van schimmels, springstaarten, aaltjes en enchytraeen. Om deze reden zijn ze van groot belang voor het ecologisch evenwicht in de grond. Een aspect hiervan is ook dat mijten van belang zijn voor het transport van bacteriën en schimmels door de grond.\nLandbouwkundigMijten zijn onder meer van belang vanwege de grote aantallen waarin ze voorkomen. Een strooisellaag (mulchlaag) is voor veel soorten van belang. Doordat een deel van de mijten roofmijten zijn, reguleren ze het bodemleven.\n\nDiverse soorten mijten\nSpringstaarten\nVorm en functieNaast mijten zijn springstaarten ook een belangrijke groep die plantenresten en mest afbreekt. Ze komen in grote aantallen en in veel soorten voor. Het meest bekend is de springstaart die in bloempotten bij het watergeven opspringt.\nWe onderscheiden 3 groepen; in de figuur met a, b en c aangeduid.\na) De edaphische groep. Ze zijn behaard, hebben een grijze of bruine kleur, lange sprieten en onder het lijf een springorgaan dat ze in een holte onder het lijf kunnen steken en bij gevaar los kunnen laten springen waardoor ze zelf plotseling wegspringen. Deze groep leeft in bestaande gangen in de grond en eet plantenresten en mest. Bij afbraak komen koolzuur, water en mineralen vrij, onder meer stikstof en fosfor.\nb) De hemiedafische groep. Deze zijn minder behaard, minder gekleurd en hebben kortere sprieten dan de edaphische.\nc) De euedaphische groep. Haren ontbreken, ze zijn wit, hebben geen ogen meer en kunnen niet meer springen. Typisch is dat ze naast plantenresten en mest ook minerale delen tot zich nemen, dus klei en zand. In de darmen kunnen ze daardoor humus aan klei binden en zo stabiele humus vormen.\n\nDe drie groepen springstaarten\nPotwormenVorm en functiePotwormen (Enchytraeen) zijn kleine witte wormen van 4 tot 40 mm lang. Ze kunnen in grote aantallen in grond, strooisellaag of compost voorkomen. Belangrijk zijn hun levensomstandigheden en hun invloed op de bodem.\nWat de levensomstandigheden betreft is het van belang dat ze bij een veel lagere pH-waarde kunnen leven dan regenwormen. De rol die regenwormen bij hogere pH-waarden spelen, wordt door de potwormen bij lagere pH-waarden ingenomen.\nHet voedsel van potwormen bestaat uit weinig of licht voorverteerd voedsel. Het wordt in de mondholte opgenomen en daar enzymatisch voorverteerd. Een dergelijk soort voorvertering vinden we bij regenwormen niet; wel bij loopkevers en spinnen. Het opgeloste voedsel wordt nu opgezogen tezamen met micro-organismen en grond. In de uitwerpselen zijn de bodemdeeltjes en het verteerde voedsel aan elkaar gebonden. Op deze wijze wordt humus aan klei gebonden en de uitwerpselen van de potwormen hebben een veel grotere stabiliteit dan bodemdeeltjes die mechanisch verkleind zijn.\nWanneer de bodem niet te dicht is, kunnen de potwormen kleine gangen graven. In het algemeen worden evenwel bestaande gangen gebruikt.\nEen interessante eigenschap is nog dat wortelcellen die door nematoden zijn aangetast, door potwormen bereikt kunnen worden. Hierbij wordt de nematode gedood en de wormen hebben op deze wijze een gezond makend effect op de plant.LandbouwkundigVanwege de mogelijkheid om in wat zuurdere grond te leven, vanwege de grotere aantallen en vanwege de gunstige invloed op humusopbouw en bodemstructuur, zijn potwormen van grote betekenis voor een vruchtbare bodem\n\nPotworm met op de achergrond een regenworm\nRegenwormenVorm en functieDe groep van de regenwormen is een van de belangrijkste groepen dieren in de bodem. In voedselrijke graslanden bereiken de regenwormen de grootste dichtheden tot ca. 300-500 per m2 en hier worden ook de meeste soorten gevonden (Van Rhee, 1970).\nDe grootste soort (Lumbricus terrestris) kan wel 30 cm lang worden. Binnen de regenwormen kunnen drie groepen worden onderscheiden:\n1) De voornamelijk rode wormen (epigeïsche wormen, Lumbricus rubellus Dendrobaena, Dendrodrilus, Satchellius) leven in de bouwvoor en de strooisellaag. Ze eten vers afgevallen plantmateriaal en mest aan de oppervlakte. De rode wormen gaan bij slechte omstandigheden (kou, droogte, voedselgebrek) snel dood, maar ze kunnen zich relatief snel vermenigvuldigen.\n2) De voornamelijk grauwe wormen (endogeïsche regenwormen, Allolobophora, Aporrectodea, Eiseniella, Eisenia, Helodrilus en Octolasium) leven wat dieper, tot 40 cm diepte, en graven zich al etend door de aarde. De grauwe wormen kunnen bij ongunstige omstandigheden in een soort slaaptoestand overgaan in afwachting van betere tijden. De grauwe hebben dit ook wel nodig want ze vermenigvuldigen zich traag.\n3) De in verticale gangen levende wormen (de anecische, Lumbricus terrestris is de bekendste) leven van plantenresten die op de grond liggen en die ze de gang in trekken.\nLandbouwkundigIedere soort worm heeft weer een andere invloed op de grond. Deze invloed is bijna altijd een positieve. De rode wormen breken mest en plantenresten af en produceren daarbij voedingsstoffen, maar voorkomen ook ophoping van organisch materiaal zoals bij vervilting van de graszode. De grauwe eten zich door de grond heen en bevorderen zo de bodemstructuur, maar doordat ze zo humus aan klei binden en daarmee stabiele humus vormen, bevorderen ze de bodemvruchtbaarheid op lange termijn.\nWormen die verticale gangen maken, hebben weer een heel andere functie. Deze wormen leven hun hele leven in een enkele gang en dragen op deze wijze weinig bij aan een goede bodemstructuur. Wanneer er een verdichte laag onder de bouwvoor aanwezig is kunnen zij deze evenwel doorbreken. Enerzijds kunnen de wortels door deze poorten weer naar diepere lagen, anderzijds kan er zo ook lucht in de ondergrond komen en kan overtollig regenwater snel afgevoerd worden zonder daarbij veel voedingsstoffen mee te nemen.\nGrondbewerkingen zijn vaak funest voor wormen. Het is niet zo dat een doodgefreesde of geploegde worm snel weer vervangen kan worden door een andere. Hoe oud ze precies in de grond kunnen worden, is niet bekend. Bij teelt in bakken worden leeftijden van 7 tot 8 jaar gevonden.\nWormen moeten worden gevoerd. Vers of kort verteerd materiaal is voer voor de rode; verder verteerd organisch materiaal voer voor de grauwe.\nEnkele veel voorkomende regenwormen:\n\nLumbricus terrestris is de grootste in Nederland voorkomende regenworm. Leeft in verticale gangen. Bij uitstek de worm die verdichte ploegzolen losmaakt.\nGrootte: 9 tot 30 cm lang\nKleur: bovenzijde rood, onderzijde lichter\nVorm: heeft een platte staart\nLevenswijze: leeft in een verticale gang\nVoedsel: strooisel dat aan de oppervlakte ligt\nLeeftijd: 3 tot 6 jaar\nVolwassen: in 350 dagen\nCocons: 38 per jaar per worm\nVerspreiding: 3 tot 5 meter per kolonie per jaar\n\nAporectodea caliginosa is de meest voorkomende worm in Nederland. Hij leeft in de bovenste 40 cm. Doordat hij grond en plantenresten tegelijk eet, is hij een belangrijke structuurverbeteraar en vormer van stabiele, aan klei gebonden humus.\nGrootte: 8 tot 14 cm lang\nKleur: variabel, grauw, soms wat blauw of roze.\nVorm: heeft een enigszins platte staart\nLevenswijze: leeft in bovenste 40 cm; structuurvormer\nDiapauze: gaat bij kou en droogte in een soort winterslaap en kan zo overleven; kan ook overstroming met water overleven\nVoedsel: meest al wat voorverteerd voedsel\n\nLumbricus rubellus is een veel voorkomende donker gekleurde rode worm\nGrootte: 6 tot 15 cm lang\nKleur: roodbruin tot roodviolet\nLevenswijze: leeft veel in de strooisellaag, maar ook in de grond\nDiapauze: op 45 cm diepte opgerold\nVoedsel: vrij vers materiaal\nLeeftijd: ca 3 jaar\nVolwassen: in 180 dagen\nCocons: 80-110 per jaar per worm\n\nEisenia foetida\nEisenia foetida is de typische mestworm. Hij kan in de grond wel overleven, maar vermenigvuldigt zich daar niet. De kleur is fel donkerrood. Op de hand zeer beweeglijk. Hij stelt hoge eisen aan levensomstandigheden (vocht, voedsel, temperatuur). Kan zich relatief zeer snel vermenigvuldigen.\nGrootte: 3 tot 13 cm lang\nKleur: donkerrood tot purper; soms gelige strepen tussen de segmenten\nLevenswijze: plantaardige compost, dierlijke mest, strooisellaag; bijna nooit in de grond\nVoedsel: weinig verteerde planten en mest\nLeeftijd: 1 tot 4 jaar\nVolwassen: na ca 2 maanden\nEieren: 900 per worm per jaar\nAmerikaanse wormen\n﻿﻿\nDe regenwormen van Noord-Amerika zijn van oorsprong voor een groot deel Nederlandse wormen. Ze worden daar evenwel niet altijd gewaardeerd. Hoe zit dat precies?\n﻿\nNa de laatste ijstijd waren er in Europa alleen nog regenwormen in het zuiden van Europa. Vanaf ca 10.000 jaar geleden zijn ze toch weer naar het Noorden gekropen. In Noord-Amerika liggende de gebergten Noord-Zuid, vormen geen buffer, zoals in Europa en de kou kon in de ijstijden verder naar het zuiden doordringen en weinig wormen bleven leven. Toen kwamen enkele eeuwen geleden de Nederlanders naar Noord-Amerika om tabak te halen. Op de heenweg werd er Nederlandse grond in de ruimen van de schepen voor stabiliteit meegenomen en in Noord-Amerika, inclusief wormen, achtergelaten. Die wormen zijn ondergronds op pad gegaan en veroveren nu geleidelijk het continent. In de landbouw zijn ze welkom maar in de bossen worden ze gevreesd. “Vieze allochtone wormen vernielen onze bossen.\nWat is er aan de hand? De bossen in het merengebied bij de grens van de VS en Canada hadden vaak een dikke laag met afgevallen bladeren. Deze “bladeren bleven liggen omdat er geen regenwormen waren die ze de grond introkken. Een grote groep dieren waren afhankelijk van deze laag. Toen de wormen de laag deden verdwijnen veranderde er heel veel. De bodem werd vruchtbaarder, maar wel met een dunne strooisellaag. Men trok massaal ten strijde, zelfs met bestrijdingsmiddelen, maar niets hielp.  De veranderingen in de bodem door de aanwezigheid van regenwormen hebben ook invloed op de vegetatie. Diepwortelende gewassen zoals grassen krijgen meer kansen. De mycorrhizasystemen worden ook benadeeld en planten die zonder myccorrhiza groeien zoals koolsoorten nemen ook toe. Regenwormen eten alleen kleinere zaden. Dit is gunstig voor grofzadige planten.  \n﻿﻿\nMollenVorm en functieDe mol is een insectenetend zoogdier. Het dier leeft het grootste deel van het jaar alleen in een territorium van ongeveer 450 m2. Binnen dit gebied gaat zij dagelijks op zoek naar haar ‘portie vlees’ van 50 à 100 gram. Op zoek naar eten maakt zij gebruik van een ‘vast’ gangenstelsel van waaruit ze voortdurend in allerlei richtingen een groot aantal jachtgangen graaft. Al met al kunt u in zo’n territorium wel 100 tot 150 meter gangenstelsel tegenkomen. Door het minimale gezichtsvermogen van de mol leeft zij hoofdzakelijk onder de grond.\nAlleen in geval van voedselschaarste en noodzakelijke verplaatsingen komen zij ‘s nachts boven de grond. De vrouwtjes werpen in mei 3 tot 4 jongen. Eenmaal uit het nest gekomen jagen ze in moeders gangenstelsel. Tot en met augustus leven ze hier om vervolgens door moeder mol te worden gedumpt. Op zoek naar een nieuw territorium blijken er weinig barrières te zijn, omdat een mol zelfs kan zwemmen. Tijdens het zoeken komen de jonge mollen vaker boven de grond dan normaal en valt een gedeelte ten prooi aan roofvogels, reigers, honden en katten. De overgebleven jonge molletjes kiezen vervolgens nieuwe voedselgebieden.\nLandbouwkundigOp zich heeft de mol een positieve invloed op de bodemstructuur, dit ondanks het feit dat ze veel regenwormen opeet. De mol wordt een probleem wanneer ze jong zaai- of plantgoed vernielt of de oppervlakte van de grond uit ‘model’ brengt. Wat te doen indien de mol overlast veroorzaakt? In hoofdlijnen zijn er twee mogelijkheden. Verjagen of verplaatsen en bestrijden.\nVerjagen kan door te kiezen uit een oplossing met behulp van geur of geluid. Zo worden uien- en knoflooksnippers, visafval, mottenballen (niet milieuvriendelijk), zwavelpatronen en keizerskronen ingezet om door de geur de dieren te verjagen. In de categorie ‘mol verjagen via geluid’ zijn lege flessen, pindakaaspotjes met spijkers en trilapparaten eventuele oplossingen. Het probleem van deze oplossingen is dat ze nogal wisselende resultaten geven.\nVerplaatsen is ook een mogelijkheid. Al enige tijd zijn er vallen in de handel waar het dier levend in te vangen is. Na de vangst moet de mol binnen 2 uur bevrijd worden omdat ze anders het loodje kan leggen ten gevolge van stress.\nBij mechanische bestrijding kunt u met een schop aan de gang en de mol trachten in haar ritme van 3 uur te verrassen. Ook bestaan er klemmen. Zo bestaan er beugel-, staart- en draadklemmen. Bestrijden met klemmen is goed te doen wanneer u aan de volgende punten aandacht schenkt:\n-Traceer de mollenactiviteit door gangen (ritten) dicht te trappen. Goed gebruikte mollenritten worden binnen 24 uur weer door de mol hersteld.-Plaats de klemmen in oppervlakkige ritten. Deze zijn te vinden langs borders, straatwerken en bebouwing. Kies bij voorkeur een recht stuk voor een vertakking.-Plaatsen van de klemmen: breek de rit open en verwijder de ingevallen delen, plaats de klemmen en span ze, dek de rit lichtdicht af met bijvoorbeeld een polletje gras.-Markeer de klemmen.-Voer dagelijks een controle uit en verplaats de klemmen indien na twee dagen de klem nog niet gesprongen is.\n\nMol\nLiteratuur\nBrown, A.L., 1980, Ecology of soil organisms. Heinemann, London.Dekkers, D., 1994, VAM-schimmel en regenworm in fosfaathuishouding. Ekoland 3 1994, blz 20, 21.Felix, J. e.a., 1972, Thieme’s grote natuurgids, Thieme, Zutphen.Goede, R.G.M. de, Bodembiologie en het belang voor de landbouw, LBI, NMI, 2000.Ingham, E., Soilfoodweb inc USA .Kuntze, H. e.a.,1981, Bodemkunde, Ulmer, Stuttgart.Lechevalier, H.A. and D. Pramer, 1971, The microbes, Lippincott, PhiladelphiaLowenfels, J..en Schlegel, H.G., 1969, Allgemeine Mikrobiologie. Thieme Stuttgart.Topp, W., 1981, Biologie der Bodemorganismen. Quelle & Meywer, Heidelberg.Wold, A., 1993, Soils and the environment.University press, Cambridge."
  },
  {
    "objectID": "goedbodembeheer/beworteling.html",
    "href": "goedbodembeheer/beworteling.html",
    "title": "Beworteling",
    "section": "",
    "text": "Een belangrijk onderdeel van de bodembeoordeling is de beoordeling van de beworteling. De bodemprocessen zijn vooral van belang in dat deel van de grond waar wortels toegang toe hebben."
  },
  {
    "objectID": "goedbodembeheer/beworteling.html#beworteling",
    "href": "goedbodembeheer/beworteling.html#beworteling",
    "title": "Beworteling",
    "section": "Beworteling",
    "text": "Beworteling\nAan de wortels kun je zien wat een plant van de bodem vindt. Zelden zijn er geen problemen met de structuur. Neem de juiste maatregelen. \nWortels nemen water en voedingsstoffen op en vooral voor de opname van voedingsstoffen is energie nodig. De energie in de vorm van koolhydraten komt uit de bovengrondse delen, de zuurstof komt uit de bodem. Alleen de actieve punt van de wortels neemt water en voedingsstoffen op en doet dit gedurende enkele dagen. Wortels moeten dus steeds door kunnen groeien. Wortelsterfte treedt op bijvoorbeeld bij droogte en bij maaien en weiden van grasland."
  },
  {
    "objectID": "goedbodembeheer/beworteling.html#eisen-aan-de-bodem",
    "href": "goedbodembeheer/beworteling.html#eisen-aan-de-bodem",
    "title": "Beworteling",
    "section": "Eisen aan de bodem",
    "text": "Eisen aan de bodem\nGroeiruimte, vocht, voedingsstoffen en vooral lucht moeten voldoende beschikbaar zijn.\n\nGroeiruimte\nWortels kunnen dichte grond of een storende laag niet opheffen. Er moeten poriën in de bodem zijn om te kunnen groeien. Bij de meeste planten moeten deze poriën groter zijn dan 0,2 mm. Sommige plantenwortels (zonnebloemen, vlas, klaver) hebben poriën van 0,3 tot 0,5 mm nodig. Wortels kunnen wel kleine poriën (0,2 mm) ingroeien en deze vergroten. Hierbij kan een druk ontstaan van 5 tot 24 atmosfeer. Bij een losse grond zijn er veel en vrij dunne wortels, bij een verdichte grond worden de wortels dikker, zijn schaars en laten veel bochten zien met hier en daar een vaak kronkelig zijworteltje. De vorm van de wortels geeft dus al verdichting aan.\n\n\nVocht en voedingsstoffen\nWanneer de grond droger wordt, wordt niet alleen de wateropname moeilijker maar ook de opname van voedingsstoffen. De voedingsstoffen bevinden zich in de vochtige kluiten. Bij droogte neemt de verkurking van de wortels toe waardoor het deel van de wortels dat water en voedingstoffen opneemt ook kleiner wordt. Stikstof, fosfor en de zuurgraad hebben veel invloed op de wortelontwikkeling. Wortels groeien vaak heel gericht naar bepaalde concentraties aan stikstof of fosfor.\nWanneer in diepere lagen van de bodem meer stikstof, fosfor of kalk aanwezig is, bijvoorbeeld stikstof in de veenlaag bij klei op veen, dan hebben de wortels de neiging om zich daar te ontwikkelen mits er zich geen storende laag boven deze laag bevindt.\n\n\nOrganische stof\nOrganische stof heeft een sterke invloed op de wortelontwikkeling. Een bouwvoor met een hoog organischestofgehalte laat een intensievere beworteling zien dan bij lagere gehalten aan organische stof, ook al is de bodemstructuur dezelfde. Bij veengronden met een goede bodemstructuur geven alle gewassen dus een veel intensievere beworteling. De wortelharen nemen ook toe.\n\n\nZuurstof en koolzuur\nDe wortel heeft zuurstof nodig. De koolzuur die hierbij gevormd wordt, moet worden afgevoerd. Het zuurstofgehalte van de grond is niet zo belangrijk. Veel belangrijker is de snelheid van aanvoer. Deze is groter wanneer de poriën in verbinding staan met de bovengrond. Slempgevoelige gronden moeten daarom vaak opengeschoffeld worden. Wormen die zichtbare poriën in de bovengrond maken dragen bij aan de aanvoer van zuurstof.Een grond met een kruimelige structuur en voldoende hoog organischestofgehalte levert de beste voorwaarde voor een goede wortelontwikkeling. Snel opwarmen in het voorjaar is van belang. Dit gaat sneller wanneer de grond minder water en meer humus en lucht bevat."
  },
  {
    "objectID": "goedbodembeheer/beworteling.html#praktijkmaatregelen",
    "href": "goedbodembeheer/beworteling.html#praktijkmaatregelen",
    "title": "Beworteling",
    "section": "Praktijkmaatregelen",
    "text": "Praktijkmaatregelen\n\nVoeding\nBij bodems met een lage voedingstoestand is de invloed van voedingsstoffen op de beworteling goed merkbaar. Van de voedingsstoffen is fosfor degene die de wortelgroei het meest stimuleert. In mindere mate geldt dit voor stikstof. Bij weinig stikstof stimuleert een stikstofbemesting de wortelgroei. Bij een ruime stikstofvoorzienig neemt de wortelgroei af met een extra stikstofbemesting. Kalium daarentegen heeft geen invloed op de beworteling.Bekalken kan de wortelgroei ook stimuleren bij een lage zuurgraad. Stalmest en compost stimuleren de beworteling. Verhoging van het organischestofgehalte heeft een positieve invloed op het poriënvolume en het vochtvasthoudend vermogen van de bodem en zo een positief effect op de beworteling.\n\n\nBodembewerking\nBij storende lagen kan een diepe bodembewerking de beworteling stimuleren. Deze bewerking moet dan onder droge omstandigheden van de ondergrond plaatsvinden. Na deze bewerking moet een gewas met zijn wortels de ontstane ruimte in de bodem innemen. Verslempte gronden moeten tijdens de teelt mechanisch open geschoffeld worden.\n\n\nWaterhuishouding\nEen goede waterafvoer zorgt voor een bodem waarin beworteling kan plaatsvinden. Daarom is het op de meeste gronden aan te bevelen om de grondwaterstand zo laag mogelijk te houden. Dit geldt niet voor droogtegevoelige zandgronden.\n\n\nKeuze gewas en vruchtopvolging\nElk gewas heeft een andere soort beworteling. Intensief wortelende gewassen zijn granen en grassen, terwijl sla en spinazie juist een veel mindere beworteling laten zien. Afhankelijk van de situatie kan specifiek voor een bepaald gewas gekozen worden. Bijvoorbeeld op zandgronden onder grasland kan een teelt van granen een sterk bodemverbeterend effect hebben.Het telen van verschillende gewassen in een vruchtopvolging heeft door de verschillende bewortelingstypen een positief effect op de bodemkwaliteit."
  },
  {
    "objectID": "goedbodembeheer/kwaliteitsnormen-e-d.html",
    "href": "goedbodembeheer/kwaliteitsnormen-e-d.html",
    "title": "Meer over kwaliteit",
    "section": "",
    "text": "Hier vindt u globale streefwaarden voor de kwaliteit van landbouwproducten. Literatuur die in dit deel van de website is gebruikt, visie op kwaliteitsbeoordeling en binnenkort nog veel meer."
  },
  {
    "objectID": "goedbodembeheer/kwaliteitsnormen-e-d.html#streefwaarden",
    "href": "goedbodembeheer/kwaliteitsnormen-e-d.html#streefwaarden",
    "title": "Meer over kwaliteit",
    "section": "Streefwaarden",
    "text": "Streefwaarden\nAan de hand van onderzoek op proefvelden en aan de hand van onderzoek aan zeer veel producten gedurende vele jaren zijn door het Louis Bolk Instituut streefwaarden ontwikkeld bij een aantal producten. Dit zijn indicatieve waarden. Bij nader onderzoek zal waarschijnlijk blijken dat ze per ras nog verschillend moeten zijn. Nader onderzoek, ook bij andere producten is dus van belang.\nBij kwaliteit gaat het om de dynamiek tussen groei en afrijping. Die is alleen bij de gewasontwikkeling goed te volgen. Toch zijn er wel indicatoren die op groei, afrijping of juist de dynamiek tussen beide aangeven. Veel nitraat duidt op groei, suiker en droge stof op rijping. Smaak en houdbaarheid en weerstand tegen zelfontbinding op een evenwichtige dynamiek tussen beide. Door het Louis Bolk Instituut zijn globale streefwaarden ontwikkeld die op een goede kwaliteit wijzen (Bokhorst, 1986).\n\nStreefwaaarden voor Brix voor diverse  vruchten en groenten (Wikipedia, 2021)"
  },
  {
    "objectID": "goedbodembeheer/kwaliteitsnormen-e-d.html#wat-is-voedingswaarde",
    "href": "goedbodembeheer/kwaliteitsnormen-e-d.html#wat-is-voedingswaarde",
    "title": "Meer over kwaliteit",
    "section": "Wat is voedingswaarde",
    "text": "Wat is voedingswaarde\nDe behandeling van het thema voedingswaarde, voedingskwaliteit, richt zich vooral op planten. Veel studies waar naar verwezen wordt zijn uitgevoerd door onderzoekers die zich intensief met planten hebben bezig gehouden. Vanuit de plant wordt gedacht en niet of minder vanuit theorieën over planten. Het is goed om te beseffen wat dat inhoudt. Bij het omgaan met planten staat dus de plant centraal en wordt geprobeerd deze naar zijn eigen aard te begrijpen. Wat betekent dat? Op zich is het helemaal niet zo moeilijk om hier achter te komen. Wat zou kunnen is het volgende te doen of proberen innerlijk te voltrekken.– Je legt een zaadje in de grond en gaat bijvoorbeeld om de twee weken er even naar kijken.– Je maakt iedere keer een eenvoudig schetsje of een korte beschrijving van de plant.– Wanneer je opnieuw gaat kijken weet je goed hoe plant er vorige keer uitzag.– Voordat je de plant opnieuw gaat bekijken vraag je je eerst even af wat voor weer het was in de afgelopen twee weken en misschien durf je ook in te schatten hoe de plant er uit zal zien als je hem strak weer ziet.– Wanneer je de plant opnieuw ziet zul je zien dat deze verandert is. Er is dus een kracht werkzaam. Die kracht kun je levenskracht noemen. Je ervaart dus levenskrachten.Je zult ook zien dat de plant heel anders reageert op het weer dan je dat zelf doet. Je ervaart direct dat planten heel anders zijn dan mensen.Door dit te doen, of te proberen het na te volgen, krijg je een echte verhouding tot planten. Dit is een basis voor begrip van wat voedingskwaliteit is.\n\nHet principe achter voedingskwaliteit\nWat is nu het principe achter voedingskwaliteit? Kijken naar het verschil tussen een wilde plant en een cultuurplant geeft hier inzicht in.\n\n\n\nWilde sla.\nWilde sla kiemt, vorm blad en gaat al snel schieten. Dat wil zeggen bloemknoppen, bloemen en zaad vormen. De plant uis eigenleijk heel sterk gericht op zaadvorming.\n\n\n\nCultuursla\nWat de wilde sla niet heeft kent de kropsla wel. De wilde plant heeft twee fasen: bladvorming en bloei en  zaadvorming. De kro heeft beide eigenschappen. De krop heeft volume, maar ook kwalitatieve eigenschappen die meer bij de bleom horen: smaak en geur. \nWanneer de teler te weinig bemest wordt er geen krop gevormd en groeit de plant als wilde sla. Bij teveel mest wordt er veel blad gevormd, bij het schieten wordt dit blad vaak door schimmels aangetast en de plant komt vaak niet tot bloei en zaadvorming.Het is de taak van de teler om goed te weten wat bij een plant past en de teeltmaatregelen zo te kiezen dat de plant zich naar zijn eigen aard kan ontwikkelen. Dan krijgt de plant voedingswaarde."
  },
  {
    "objectID": "goedbodembeheer/kwaliteitsnormen-e-d.html#geschiedenis-kwaliteitsbeoordeling",
    "href": "goedbodembeheer/kwaliteitsnormen-e-d.html#geschiedenis-kwaliteitsbeoordeling",
    "title": "Meer over kwaliteit",
    "section": "Geschiedenis kwaliteitsbeoordeling",
    "text": "Geschiedenis kwaliteitsbeoordeling\nPlanten analyseren om de voedingskwaliteit te beoordelen heeft in de biologisch-dynamische landbouw veel aandacht. Initiatiefnemers waren Manfred Klett en Johannes Klein. Zij grepen in het midden van de 20e eeuw terug op het werk van  Schuphan. Shuphan (1976) had relaties gevonden tussen de stikstofbemesting en de samenstelling van planten. Meer stikstof geeft minder droge stof, minder suiker, minder voor de mens goede aminozuren in eiwitten, meer nitraat, meer vrije aminozuren, meer ruw eiwit en minder zuiver eiwit. Klett deed in dit verband onderzoek naar de invloed van licht en schaduw op planten; Klein naar de invloed van organische en minerale bemesting. Op het Institut fur Biologisch-dynamische Forschung in Darmstadt (DE) zijn Eckard von Wistinghausen en Erhard Breda verder gegaan met inzicht in de facturen die invloed op kwaliteit hebben. De veearts Wolfgang Schaumann heeft veel werk samengevat. In Zweden werkte Petterson aan sapverkleuringen en geleidbaarheidsveranderingen bij bewaring van plantenextracten.\nOndertussen was in Dornach (CH) onder leiding van Jochen Bockemuhl een groep bezig met de ontwikkeling van een methode waarbij de gewasontwikkeling centraal staat bij de beoordeling. Op het Louis Bolk Instituut in Driebergen is van 1978 tot 1985 gewerkt aan een verbinding tussen beide benaderingswijzen. Op deze website is veel van dit werk te vinden. Later is op het Louis Bolk Instituut verder gewerkt aan het thema groei, afrijping (differentiatie) en de wisselwerking tussen beide (integratie).\nDe afgelopen decennia had de aandacht voor voedingswaarde van landbouwproducten wisselende aandacht. De laatste jaren wordt de vraag naar meer helderheid rond de gezondheidsclaims van het biologische product sterker. Een van de ontwikkelingen is het werk aan stijgbeelden en kristallisaties. Ehrenfried Pfeiffer is de grondlegger van deze methoden. Al sinds de 30-er jaren van de vorige eeuw wordt er aan gewerkt. In Nederland zijn er nu twee initiatieven: stijgbeeld.nl en crystal-lab.nl."
  },
  {
    "objectID": "goedbodembeheer/kwaliteitsnormen-e-d.html#literatuur",
    "href": "goedbodembeheer/kwaliteitsnormen-e-d.html#literatuur",
    "title": "Meer over kwaliteit",
    "section": "Literatuur",
    "text": "Literatuur\nAndeweg, H.A.C. en J.G. Bokhorst, 1986. Inventariserend onderzoek vaan de teelt en kwaliteit van biologisch-dynamische kastomaten, 1985. Louis Bolk Instituut, Driebergen.\nAndeweg, H.A.C., 1987. Inventariserend onderzoek vaan de teelt en kwaliteit van biologisch-dynamische kastomaten, 1986. Louis Bolk Instituut, Driebergen.\nBehrendt, U., 1983. Ein Vergleich der Wild- und Kulturform des Salates. Elemente der Naturwissenschaft 39.\nBeekman, J. 1999. De verdere ontwikkeling van de zelfontbindingstest. Louis Bolk Instituut, Driebergen.\nBisterbosch, L. 1994. Een experimentele aanzet tot het ontwikkelen van inzicht in de voedingskundige betekenis van het gebruik van spuitpreparaten. Louis Bolk Instituut, Driebergen.\nBloksma, J., J.M. Northolt, M. Huber, P.J. Jansonius and M. Zanen, 2004. Parameters for aplle quality. LBI GVVO4/FQH03\nBockemühl, J. 1964. Der Typus als Bewegungsgestalt. Elemente der Naturwissenschaft Heft 1.\nBockemühl, J., 1982. Levenssamenhangen in de natuur. Wilde en gekweekte planten. Bolk Instituut Driebergen.\nBockemühl, J., 1983. Vergleiche zwischen Wild- und Kulturformen zur Verständniss der Nahrungspflanze und zum finden einer Zielrichtung für Züchtung. Elemente der Naturwissenschaft 39.\nBodo, G., 1960. Über die zusammensetzung des Weizeneiweiszes bei verschiedenen höhen N-Gaben. Qualitas Plantarum en Materiae Vegetables 3, p337-354.\nBokhorst, J.G. 1978. Kwaliteitsonderzoek aan sla en winterpeen. In: Kwaliteitsonderzoek biologisch-dynamische producten 1978. Louis Bolk Instituut.\nBokhorst, J.G., 1983. Kwaliteitsonderzoek biologisch-dynamische producten, akkerbouw, tuinbouw. Louis Bolk Instituut, Driebergen.\nBokhorst, J.G., 1984. Kwaliteitsonderzoek biologisch-dynamische producten, akkerbouw en tuinbouw. Louis Bolk Instituut, Driebergen.\nBokhorst, J.G., 1985. Kwaliteitsonderzoek biologisch-dynamische producten, akkerbouw, tuinbouw, fruit. Louis Bolk Instituut, Driebergen.\nBokhorst, J.G., 1986. Kwaliteitsonderzoek biologisch-dynamische producten, akkerbouw en tuinbouw. Louis Bolk Instituut, Driebergen.\nBokhorst, J.G., 1989. Overbemesting bij winterprei. Louis Bolk Instituut, Driebergen.\nBokhorst, J.G. 1989. De invloed van samenstelling en komposteringsduur op de opbrengst en kwaliteit van rode biet, winterwortel, wite kool end e bodem. Louis Bolk Instituut Driebergen.\nBokhorst, N., 1978. Onderzoek stijgbeelden kropsla. In: Kwaliteitsonderzoek biologisch-dynamische producten 1978. Louis Bolk Instituut.\nBloksma, J. en M. Huber, 2002, Groei en differentiatie. Louis Bolk Instituut, Driebergen.\nBruinsma, M., L. Bisterbosch en R, Hendriks, 2001. De fenomenologie van sla, Ontwikkelcentrum, Ede.\nEngelen, C., 2003. Zaadteelt van ui, kool en peen. Een praktische gids. Louis Bolk Instituut, Driebergen.\nEngqvist, M. 1977. Die Steigbildmethode. Uitg. Vittorio Klosterman. Frankfurt am M.\nEssink, P en P. Doesburg, 2016. Barstensvol leven. Christofoor, Zeist.\nGӧbel, T., 1969. Beitrag zum Begriff der Qualität. Elemente der Naturwissenschaft 11\nGroenen, R., 2016. Reproductiestroom en voedingsstroom. Dynamisch perspectief 4, p 27.\nJanmaat. L., 1982. Fenomenologie en kwaliteitsonderzoek. Stageverslag Louis Bolk Instituut.\nLammerts van Bueren, E.T., O. van der Kreek, A. Huidekoper & J. Robbers, 1990. Kwaliteitsbeoordeling van knolselderij in relatie tot bedrijfsindividualiteit. Deels 2: Onderzoek op de biologisch-dynamische bedrijven ‘De Plaats’ (Friesland) en ‘De Terp’ (Betuwe). Louis Bolk Instituut, Driebergen.\nMansz, H. und F., 1989. Weniger Nitrat in Wurzelgemuse. Bioloand 3, p.11, 12.\nNortholt, M., G.J. van der Burgt, T. Buisman en A. Vanden Bogaerde, 2004. Parameters for carrot quality. LBI GVVO5/FQH04.\nNuijten, 2016. Gevraagd: meer biodiversiteit op veld en bord. Ekoland 10 p. 26, 27\nNRLO, 1983a. Kwaliteitsonderzoek aan alternatief en gangbaar voortgebrachte producten. Deelrapport winterwortelen. Resultaten van het indicatief onderzoek 1981-1982. Den Haag.\nNRLO, 1983b. Kwaliteitsonderzoek aan alternatief en gangbaar voortgebrachte producten. Deelrapport tarwe. Resultaten van het indicatief onderzoek 1981-1982. Den Haag.\nNRLO, 1983c. Kwaliteitsonderzoek aan alternatief en gangbaar voortgebrachte producten. Resultaten van het indicatief onderzoek 1981-1982 aan melk, tarwe en winterwortelen.\nNRLO, 1990. Kwaliteitsonderzoek aan producten van het proefbedrijf OBS. Winterwortelen 1984-1986. Rapport 90/27.NRLO, 1992. Kwaliteitsonderzoek aan aaradppelen van het proefbedrijf OBS 1987-1988. Rapport 91/8.\nProjectgroep tarwe, 1983. Een studie naar samenhangen tussen bodem, voorvrucht, gasontwikkeling en bakproces. Scriptie Landbouwhogeschool Wageningen.\nRozumek, M. 2004. Eine Frage der Erkenntnishaltung. Mӧglichkeiten und Grenzen der bildschaffende Methoden. Dar Goetheanum, nr 21.\nSamaras, J..gedüngter Gemüsearten, Diss. Bonn. Repr. Darmstadt, Germany: Verlag Leb. Erde.\nSchouten, S.P., 1983. Bewaar en sensorische kwaliteit van gangbaar en alternatief geteelde winterwortelen. Sprenger Instituut, Wageningen.\nSchuphan, W. 1976. Mensch und Nahrungspflanze. Der biologische Wert der Nahrungspflanze in Abhängigkeit von Pestizideinsatz, Bodenqualität und Düngung. Dr. W. Junk B.V.-Verlag, Den Haag.\nSchwencke, Y., P. van der Vet en J.D. van Mansvelt, 1978. Orienterend onderzoek naar de ontwikkelingsmorfologie van de suikerbiet. Louis Bolk Instituut.\nVerkerke, W,. 2007. Claims rond gezondheid en smaak van biologische producten: protocol “in house” smaakpanels op AGF bedrijven – kansen voor biologische AGF producten met specifieke inhoudstoffen. PPO nr. 3242005600.\nVisser, M., A. de Vries en J.G. Bokhorst, 1979. Springstaarten en bodemvruchtbaarheid. Bolk Instituut, Driebergen."
  },
  {
    "objectID": "goedbodembeheer/bodemstructuur1.html",
    "href": "goedbodembeheer/bodemstructuur1.html",
    "title": "Bodemstructuur",
    "section": "",
    "text": "Het is niet niet altijd eenvoudig om de bodemstructuur objectief te beoordelen. Kijk ook bij Bodem &gt; Graaf een kuil. De bodemstructuur is wel een van de belangrijkste eigenschappen van een bodem.\n\n\nSituaties dat de bodem bijna onbeperkt doorwortelbaar is, komen vrijwel niet voor. Bij het bekijken van de wortels van planten valt direct op dat een schijnbaar nauwelijks verdichte kluit al niet meer doorwortelbaar is. Bij veel gronden zijn grote delen van de bouwvoor niet toegankelijk voor wortels. Voor de laag onder de bouwvoor is dit in nog veel sterkere mate het geval. Tussen niet doorwortelbare kluiten zoekt de wortel zijn weg in de bodem. Naast ondoordringbare kluiten zijn er ook anaerobe plekken die niet toegankelijk zijn. Via gangen van regenwormen of ander bodemleven en via oude wortelgangen kunnen plantenwortels wel snel en intensief een bodem doorwortelen. De wortel moet steeds kunnen doorgroeien. Het deel van de wortel dat actief is, het deel met de wortelharen, sterft steeds af en alleen het doorgroeiende deel met wortelharen is actief.\nDit laatste is van groot belang. Het is dus niet zo dat wanneer een wortel eenmaal in de bodem is, deze dan gedurende het leven van de plant vocht en voedingsstoffen op kan nemen. Het is alleen het actieve deel achter de wortelpunt dat dit doet. Deze eigenschap van de wortel benadrukt het belang van een goede bodemstructuur.\nEen goed doorwortelbare bodem is essentieel voor de plant. Gronden met een goede structuur en een slechte groei komen wel voor, maar dat gebeurt niet vaak.\nHoe beoordeel je nu of de grond goed doorwortelbaar is? Een laboratoriummethode die hier duidelijkheid over geeft, bestaat niet. Een penetrometer (metalen staaf met verdikte punt) is wel een hulp maar na enkele vergelijkingen van penetrometerwaarden met de werkelijke beworteling in de grond worden de beperkingen direct al duidelijk. Ook bij andere methodes is dit steeds het geval. De enige goede methode is een visuele beoordeling in een grotere of kleinere profielkuil. Hiermee doet soms subjectiviteit zijn intrede. De ervaringen van telers, onderzoekers of voorlichters blijken niet altijd goed over te dragen. Een beschrijving van de beoordelingswijze van de bodemstructuur kan evenwel helpen en u treft deze in het hiernavolgende aan.\n\n\n\nAan de basis van vrijwel iedere bodem staan de minerale delen. Het zijn zanddeeltjes (van grof tot zeer fijn( en kleideeltjes. Komt daar nog organische stof en bodemleven bij, dan zijn de basiselementen van de bodemstructuur compleet.\nZand en klei dragen zelf al bij aan bodemeigenschappen:\n\n\nLucht in de grond\nDrainage goedSnelle omzetting plantenrestenSnelle opwarming in het voorjaarBewerken na regen gaat goed\n### Klei\nHoog waterbindend vermogen\nTrage omzetting plantenrestenGrote kans op verdichtingSterk krimpen en zwellenWeinig verlies voedingsstoffen na regenKan voedingsstoffen goed bindenGeringe veranderingen van pH-waarde\n\n\n\n\nWanneer er organische stof in de grond bijkomt, veranderen de bodemeigenschappen.Meer lucht in de grondBetere drainage van kleiTragere opwarming in het voorjaar bij veel organische stofBetere bewerking, maar slechtere bij teveelHoger waterbindend vermogenMinder kans op verdichtingMinder verlies voedingsstoffenBetere binding voedingsstoffen\nTenslotte de plant en het bodemleven: Betere binding van bodemdeeltjes door slijmstoffen van bacteriën\nBetere binding van bodemdeeltjes door schimmeldradenBetere binding van bodemdeeltjes door wortelharenMeer lucht door poriënBetere waterafvoer door poriënVrijmaking voedingstoffen\nHet resultaat een bodem waar planten op kunnen groeien (Brady): \nDe geschiedenis van de visuele waarneming van de bodem\nBij toepassing van de spadeproef wordt een profielkuil gegraven. Deze is tenminste 40 cm diep. Er wordt vooral aandacht besteed aan het verband tussen de visueel waargenomen bodemstructuur en de ontwikkeling van het wortelstelsel van de planten. Om de doelstelling en toepassingsmogelijkheden van de spadeproef (Spatendiagnose) te leren kennen is het noodzakelijk kennis te nemen van de geschiedenis en achtergrond van deze door Johannes Görbing (1877-1946) ontwikkelde methode. Deze is door hem zelf tegen het einde van zijn leven beschreven en na zijn overlijden gepubliceerd (Görbing,1947); de citaten van Görbing zijn steeds afkomstig uit dit boek. Görbing studeerde in Halle en Göttingen biologie met als specialisatie fysiologie, botanie en microbiologie. Tot aan 1914 was hij werkzaam in Hamburg, eerst als microbioloog bij een waterleidingbedrijf en vervolgens bij een laboratorium voor warenkeuring. Tijdens de eerste wereldoorlog diende hij bij de intendance van het leger. Onder de indruk van de hongersnood, eerst in Palestina en Syrië en later in Duitsland, voelde hij het in november 1919 als zijn roeping zijn leven in dienst te stellen van de landbouw. Görbing vestigde zich als zelfstandig landbouwvoorlichter in de omgeving van Hamburg en stichtte een eigen laboratorium voor het onderzoek van grond- en gewasmonsters. In 1926 richtte hij te Pinnenburg-Rellingen zijn ‘Forschungsanstalt für Bodemkunde und Pflanzenernährung’ op en begon met cursussen bemestingsleer te geven. Deze hadden tot gevolg dat hij door cursisten gevraagd werd hun bedrijven te bezoeken.\n“Ik streek neer op de akker en moest aanpakken. Hiermede begon, ik moet het eerlijk bekennen, ook voor mij het eigenlijke leren. Bodem en planten werden mijn directe leermeesters. Ze dwongen mij om veel bestaande kennis te toetsen. Daarbij kwamen echter andere leermeesters, de door mij bezochte landbouwers. Gezamenlijk stelden wij de vragen en zochten en vonden antwoorden, die de natuur ons gaf.”\nEn dan volgt de cruciale zin: “Hierbij was voor mij de spade van het begin af aan een vanzelfsprekend hulpmiddel, want zonder de wortels en hun ontwikkeling in de bodem zouden wij ons immers slechts met een deel van de planten, het bovenaardse deel, bezig houden. Het eigenlijk voor ons belangrijkste gedeelte, de beworteling, zou voor ons verborgen blijven.”\n“Wie gezien heeft hoe een wortelstelsel in dezelfde grondsoort zich totaal verschillend kan ontwikkelen en begrepen heeft dat de wortels een getrouw beeld geven van de anders zo geheime processen in de akkerbodem, zal ook inzien welke vooruitziende blik Justus von Liebig had, toen bij reeds in 1842 zei: ‘Kennis van de beworteling van cultuurgewassen vormt de basis van de landbouw’.”\nHet leerproces\nHet leerproces van Görbing berust op ‘vergelijkende diagnostische waarnemingen’ op percelen die verschillen in gewasontwikkeling laten zien, hetzij pleksgewijs, hetzij op gedeelten die verschillend behandeld zijn. Uit zijn onderzoek van de bodemstructuur en beworteling, in totaal naar schatting 50.000 profielkuilen, groeide geleidelijk het inzicht in de samenhang tussen de bodem als groeimilieu van de wortel en de bovenaardse ontwikkeling van de gewassen.”Deze weg vanaf het begin tot volkomen helderheid en zekerheid was lang en moeilijk.” Steeds werd voor elk perceel op basis van de diagnose een advies gegeven over de te nemen cultuurmaatregelen. De juistheid van deze adviezen werd getoetst door controle van de genomen maatregelen (b.v. de ploegdiepte) en de beoordeling van het resultaat. Doordat Görbing een aantal bedrijven jarenlang regelmatig bezocht, kreeg hij - mede dankzij een zeer sterk geheugen, systematische aantekeningen en een uitgebreid foto-archief - een inzicht in de levensloop van bedrijven en percelen in verschillende gebieden met verschillende grondsoorten onder jaarlijks wisselende weersomstandigheden. De waarde van zijn adviezen blijkt het duidelijkst uit de toenemende vraag hiernaar. Eerst in verschillende delen van Duitsland en later ook in het buitenland. Kenmerkend voor zijn wijze van voorlichting is het volgende citaat:\n“Ik acht het noodzakelijk dat allen die verantwoordelijk zijn voor de uitvoering van de geadviseerde cultuurmaatregelen (Görbing adviseerde vooral op grote landgoederen) ons bezoek aan de percelen meemaken en aan de spadeproeven deelnemen. Dit bevordert hun geestelijke en morele medewerking. Ik heb vele malen ondervonden dat ook de eenvoudige man door aanschouwing ontvankelijk wordt voor wat de natuur ons openbaart en dat het hem duidelijk wordt hoe de door hem verrichte werkzaamheden de akker hebben beïnvloed. Het is immers niet belangrijk zware wetenschappelijke uiteenzettingen te geven. Belangrijk is bij de diagnose op het veld de feiten te tonen en te laten zien hoe hiermee de geadviseerde cultuurmaatregelen samenhangen.”\n\nJohannes Gorbing\nNieuwe inzichtenWelke feiten bracht Görbing nu met zijn spadeproef aan het licht die nog niet eerder door anderen waren waargenomen? Bekend was reeds de grote betekenis van ‘Gare’, zoals blijkt uit een door Görbing vermeld citaat uit een in Duitsland destijds zeer bekende publicatie: “De ‘Gare’ is het hoogste doel van de landbouw.” ‘Gare’ is een alleen in Duitsland bestaand begrip, waarmee ‘Gar’ wordende bodem wordt vergeleken met rijzend brooddeeg. Met deze vergelijking wordt aangeduid dat de luchtige opbouw van de grond veerkrachtig is en zich kan herstellen, nadat de structuur door mechanische druk of neerslag is verdicht. Later is door van Ham (1988) het begrip ‘Gare’ vertaald met ‘bodemkruim’. Hierin is de vergelijking met brood (broodkruim) terug te vinden en het kan ook duidelijk naast het begrip kruimelstructuur gehanteerd worden. Dit onderscheid tussen bodemkruim (‘Gare’) en kruimelstructuur blijkt uit de door Görbing gegeven definitie van ‘Gare’:\n“‘Gar’ is een grond waarvan de kruimelstructuur wordt gevormd door het leven zelf, variërend van de wortels van alle voorkomende planten tot de micro-organismen, in harmonisch krachtenspel met alle fysische, chemische en colloïd-chemische bodemprocessen.”\nEssentieel in deze definitie is het onderscheid tussen kruimelstructuur, die ook langs mechanische, chemische weg of door vorst kan ontstaan, en bodemkruim als het resultaat van biologische processen. De door Görbing gegeven nieuwe inzichten hebben nu, behalve op dit onderscheid tussen kruimelstructuur en bodemkruim, betrekking op de wijze waarop de bodemkruim in de landbouw tot stand kan worden gebracht. Görbing zelf beschrijft dat als volgt:\n“De bestudering van deze publicatie (waarin de bodemkruim als hoogste doel van de landbouw wordt beschouwd; CJC) heeft mij echter niet geleerd welke wegen naar dit doel leiden. Eerst nadat ik 20 jaar naar de bronnen had gezocht kreeg ik inzicht in wat belangrijk was. Tijdens duizenden diagnoses van de bodem werd het beeld steeds meer afgerond en werden de samenhangen steeds duidelijker, tot zij tenslotte volkomen helder waren. Recepten, waar men echter steeds naar vraagt, zijn niet te geven. Hoe men ‘Gare’ maakt, is met boeken alleen niet te leren, omdat omstandigheden van grond en klimaat veel te sterk wisselen. Wel kan ik in dit boek de wegen tonen die naar het doel leiden en waarschuwen voor plaatsen waar men verdwalen kan. Maar ieder zal, zijn eigen verstand gebruikend, de weg alleen moeten afleggen.”\nDe drievoudige weg naar ‘de echte Gare’ (bodemkruim)De drie wegen die volgens Görbing naar ‘echte Gare’ leiden hebben betrekking op bekalking, organische bemesting en grondbewerking. Deze drie cultuurmaatregelen werden reeds lang op basis van praktijkervaring en landbouwwetenschappelijk onderzoek toegepast.\nGörbing was echter de eerste die deze cultuurmaatregelen in onderlinge samenhang bestudeerde met behulp van de visuele waarneming van de bodem en de beworteling (spadeproef) en zich op één doel richtte. Hierdoor werden het ‘de drie fundamenten van Gare’. Deze drie cultuurmaatregelen krijgen door de nieuwe gemeenschappelijke doelstelling een andere betekenis dan voorheen. Kalk is geen meststof meer met hetzelfde karakter als N, P en K, maar krijgt een bijzondere betekenis voor de gehele levensgemeenschap in de bodem. Organische bemesting wordt niet meer in de eerste plaats gewaardeerd wegens haar gehalte aan minerale meststoffen of in verband gebracht met een verhoging of instandhouding van het humusgehalte van de grond (Dauerhumus). Maar de betekenis hiervan berust nu in de eerste plaats op de voeding van de bodemflora en -fauna (Nährhumus). “Het humusgehalte van de grond, of het ons nu lukt dat al of niet te verhogen, is niet het belangrijkste. Onze opgave in de praktijk is om de stofwisselingsketen van begin tot einde te sluiten; deze bronnen van de levende substantie niet te laten uitputten, maar op tijd te voeden. Voor het overige zorgt de natuur zelf. Deze bronnen zijn ook de bronnen van de bodemkruim omdat de organische stoffen als voedsel dienen voor de duizendvoudige werkzame levende wezens, die met de vertering de arbeid verrichten die wij als voorwaarde voor de opbouw van nieuw leven in zijn eeuwige kringloop opvatten.”\nChronologisch kwam Görbing pas na het verwerven van inzicht in de betekenis van bekalking en organische bemesting tot de ontdekking van het derde fundament van de bodemkruim, de bodembewerking, omdat hij aanvankelijk veronderstelde dat grondbewerking een cultuurmaatregel was waarmee zoveel ervaring was opgedaan en waar zoveel over bekend was, dat hieraan niets meer te verbeteren zou zijn. Uit de spadeproef bleek hem echter geleidelijk dat de gangbare grondbewerking geheel gericht was op het verkrijgen van kruimelstructuur en zelden bodemkruim tot resultaat had. Voor de erkenning van dit derde fundament was beslissend dat Görbing met behulp van de spadeproef ontdekte dat de bodemkruim van nature begrensd is tot maximaal 22 cm diepte. Op grotere diepte is er onvoldoende zuurstof voor de aërobe vertering van organische bemesting. Door deze ‘biologische Grundtatsache’ wordt de dikte van Die tätige Krume in het traject 0-22 cm van levensbelang voor een gezonde ontwikkeling van de gewassen. Terwijl in het algemeen bij de visuele waarneming van de bodem alle aandacht is gevestigd op de gelaagdheid van een minstens één meter diep profiel, het aanwezig zijn van een ploegzool of de abrupte overgang van de ene naar de andere grondsoort, liet de spadeproef zien dat verschillen van enkele centimeters bodemkruim in de bovenlaag van 22 cm van veel grotere betekenis voor het gewas kunnen zijn."
  },
  {
    "objectID": "goedbodembeheer/bodemstructuur1.html#inleiding",
    "href": "goedbodembeheer/bodemstructuur1.html#inleiding",
    "title": "Bodemstructuur",
    "section": "",
    "text": "Situaties dat de bodem bijna onbeperkt doorwortelbaar is, komen vrijwel niet voor. Bij het bekijken van de wortels van planten valt direct op dat een schijnbaar nauwelijks verdichte kluit al niet meer doorwortelbaar is. Bij veel gronden zijn grote delen van de bouwvoor niet toegankelijk voor wortels. Voor de laag onder de bouwvoor is dit in nog veel sterkere mate het geval. Tussen niet doorwortelbare kluiten zoekt de wortel zijn weg in de bodem. Naast ondoordringbare kluiten zijn er ook anaerobe plekken die niet toegankelijk zijn. Via gangen van regenwormen of ander bodemleven en via oude wortelgangen kunnen plantenwortels wel snel en intensief een bodem doorwortelen. De wortel moet steeds kunnen doorgroeien. Het deel van de wortel dat actief is, het deel met de wortelharen, sterft steeds af en alleen het doorgroeiende deel met wortelharen is actief.\nDit laatste is van groot belang. Het is dus niet zo dat wanneer een wortel eenmaal in de bodem is, deze dan gedurende het leven van de plant vocht en voedingsstoffen op kan nemen. Het is alleen het actieve deel achter de wortelpunt dat dit doet. Deze eigenschap van de wortel benadrukt het belang van een goede bodemstructuur.\nEen goed doorwortelbare bodem is essentieel voor de plant. Gronden met een goede structuur en een slechte groei komen wel voor, maar dat gebeurt niet vaak.\nHoe beoordeel je nu of de grond goed doorwortelbaar is? Een laboratoriummethode die hier duidelijkheid over geeft, bestaat niet. Een penetrometer (metalen staaf met verdikte punt) is wel een hulp maar na enkele vergelijkingen van penetrometerwaarden met de werkelijke beworteling in de grond worden de beperkingen direct al duidelijk. Ook bij andere methodes is dit steeds het geval. De enige goede methode is een visuele beoordeling in een grotere of kleinere profielkuil. Hiermee doet soms subjectiviteit zijn intrede. De ervaringen van telers, onderzoekers of voorlichters blijken niet altijd goed over te dragen. Een beschrijving van de beoordelingswijze van de bodemstructuur kan evenwel helpen en u treft deze in het hiernavolgende aan."
  },
  {
    "objectID": "goedbodembeheer/bodemstructuur1.html#de-bodemstructuur",
    "href": "goedbodembeheer/bodemstructuur1.html#de-bodemstructuur",
    "title": "Bodemstructuur",
    "section": "",
    "text": "Aan de basis van vrijwel iedere bodem staan de minerale delen. Het zijn zanddeeltjes (van grof tot zeer fijn( en kleideeltjes. Komt daar nog organische stof en bodemleven bij, dan zijn de basiselementen van de bodemstructuur compleet.\nZand en klei dragen zelf al bij aan bodemeigenschappen:\n\n\nLucht in de grond\nDrainage goedSnelle omzetting plantenrestenSnelle opwarming in het voorjaarBewerken na regen gaat goed\n### Klei\nHoog waterbindend vermogen\nTrage omzetting plantenrestenGrote kans op verdichtingSterk krimpen en zwellenWeinig verlies voedingsstoffen na regenKan voedingsstoffen goed bindenGeringe veranderingen van pH-waarde"
  },
  {
    "objectID": "goedbodembeheer/bodemstructuur1.html#organische-stof",
    "href": "goedbodembeheer/bodemstructuur1.html#organische-stof",
    "title": "Bodemstructuur",
    "section": "",
    "text": "Wanneer er organische stof in de grond bijkomt, veranderen de bodemeigenschappen.Meer lucht in de grondBetere drainage van kleiTragere opwarming in het voorjaar bij veel organische stofBetere bewerking, maar slechtere bij teveelHoger waterbindend vermogenMinder kans op verdichtingMinder verlies voedingsstoffenBetere binding voedingsstoffen\nTenslotte de plant en het bodemleven: Betere binding van bodemdeeltjes door slijmstoffen van bacteriën\nBetere binding van bodemdeeltjes door schimmeldradenBetere binding van bodemdeeltjes door wortelharenMeer lucht door poriënBetere waterafvoer door poriënVrijmaking voedingstoffen\nHet resultaat een bodem waar planten op kunnen groeien (Brady): \nDe geschiedenis van de visuele waarneming van de bodem\nBij toepassing van de spadeproef wordt een profielkuil gegraven. Deze is tenminste 40 cm diep. Er wordt vooral aandacht besteed aan het verband tussen de visueel waargenomen bodemstructuur en de ontwikkeling van het wortelstelsel van de planten. Om de doelstelling en toepassingsmogelijkheden van de spadeproef (Spatendiagnose) te leren kennen is het noodzakelijk kennis te nemen van de geschiedenis en achtergrond van deze door Johannes Görbing (1877-1946) ontwikkelde methode. Deze is door hem zelf tegen het einde van zijn leven beschreven en na zijn overlijden gepubliceerd (Görbing,1947); de citaten van Görbing zijn steeds afkomstig uit dit boek. Görbing studeerde in Halle en Göttingen biologie met als specialisatie fysiologie, botanie en microbiologie. Tot aan 1914 was hij werkzaam in Hamburg, eerst als microbioloog bij een waterleidingbedrijf en vervolgens bij een laboratorium voor warenkeuring. Tijdens de eerste wereldoorlog diende hij bij de intendance van het leger. Onder de indruk van de hongersnood, eerst in Palestina en Syrië en later in Duitsland, voelde hij het in november 1919 als zijn roeping zijn leven in dienst te stellen van de landbouw. Görbing vestigde zich als zelfstandig landbouwvoorlichter in de omgeving van Hamburg en stichtte een eigen laboratorium voor het onderzoek van grond- en gewasmonsters. In 1926 richtte hij te Pinnenburg-Rellingen zijn ‘Forschungsanstalt für Bodemkunde und Pflanzenernährung’ op en begon met cursussen bemestingsleer te geven. Deze hadden tot gevolg dat hij door cursisten gevraagd werd hun bedrijven te bezoeken.\n“Ik streek neer op de akker en moest aanpakken. Hiermede begon, ik moet het eerlijk bekennen, ook voor mij het eigenlijke leren. Bodem en planten werden mijn directe leermeesters. Ze dwongen mij om veel bestaande kennis te toetsen. Daarbij kwamen echter andere leermeesters, de door mij bezochte landbouwers. Gezamenlijk stelden wij de vragen en zochten en vonden antwoorden, die de natuur ons gaf.”\nEn dan volgt de cruciale zin: “Hierbij was voor mij de spade van het begin af aan een vanzelfsprekend hulpmiddel, want zonder de wortels en hun ontwikkeling in de bodem zouden wij ons immers slechts met een deel van de planten, het bovenaardse deel, bezig houden. Het eigenlijk voor ons belangrijkste gedeelte, de beworteling, zou voor ons verborgen blijven.”\n“Wie gezien heeft hoe een wortelstelsel in dezelfde grondsoort zich totaal verschillend kan ontwikkelen en begrepen heeft dat de wortels een getrouw beeld geven van de anders zo geheime processen in de akkerbodem, zal ook inzien welke vooruitziende blik Justus von Liebig had, toen bij reeds in 1842 zei: ‘Kennis van de beworteling van cultuurgewassen vormt de basis van de landbouw’.”\nHet leerproces\nHet leerproces van Görbing berust op ‘vergelijkende diagnostische waarnemingen’ op percelen die verschillen in gewasontwikkeling laten zien, hetzij pleksgewijs, hetzij op gedeelten die verschillend behandeld zijn. Uit zijn onderzoek van de bodemstructuur en beworteling, in totaal naar schatting 50.000 profielkuilen, groeide geleidelijk het inzicht in de samenhang tussen de bodem als groeimilieu van de wortel en de bovenaardse ontwikkeling van de gewassen.”Deze weg vanaf het begin tot volkomen helderheid en zekerheid was lang en moeilijk.” Steeds werd voor elk perceel op basis van de diagnose een advies gegeven over de te nemen cultuurmaatregelen. De juistheid van deze adviezen werd getoetst door controle van de genomen maatregelen (b.v. de ploegdiepte) en de beoordeling van het resultaat. Doordat Görbing een aantal bedrijven jarenlang regelmatig bezocht, kreeg hij - mede dankzij een zeer sterk geheugen, systematische aantekeningen en een uitgebreid foto-archief - een inzicht in de levensloop van bedrijven en percelen in verschillende gebieden met verschillende grondsoorten onder jaarlijks wisselende weersomstandigheden. De waarde van zijn adviezen blijkt het duidelijkst uit de toenemende vraag hiernaar. Eerst in verschillende delen van Duitsland en later ook in het buitenland. Kenmerkend voor zijn wijze van voorlichting is het volgende citaat:\n“Ik acht het noodzakelijk dat allen die verantwoordelijk zijn voor de uitvoering van de geadviseerde cultuurmaatregelen (Görbing adviseerde vooral op grote landgoederen) ons bezoek aan de percelen meemaken en aan de spadeproeven deelnemen. Dit bevordert hun geestelijke en morele medewerking. Ik heb vele malen ondervonden dat ook de eenvoudige man door aanschouwing ontvankelijk wordt voor wat de natuur ons openbaart en dat het hem duidelijk wordt hoe de door hem verrichte werkzaamheden de akker hebben beïnvloed. Het is immers niet belangrijk zware wetenschappelijke uiteenzettingen te geven. Belangrijk is bij de diagnose op het veld de feiten te tonen en te laten zien hoe hiermee de geadviseerde cultuurmaatregelen samenhangen.”\n\nJohannes Gorbing\nNieuwe inzichtenWelke feiten bracht Görbing nu met zijn spadeproef aan het licht die nog niet eerder door anderen waren waargenomen? Bekend was reeds de grote betekenis van ‘Gare’, zoals blijkt uit een door Görbing vermeld citaat uit een in Duitsland destijds zeer bekende publicatie: “De ‘Gare’ is het hoogste doel van de landbouw.” ‘Gare’ is een alleen in Duitsland bestaand begrip, waarmee ‘Gar’ wordende bodem wordt vergeleken met rijzend brooddeeg. Met deze vergelijking wordt aangeduid dat de luchtige opbouw van de grond veerkrachtig is en zich kan herstellen, nadat de structuur door mechanische druk of neerslag is verdicht. Later is door van Ham (1988) het begrip ‘Gare’ vertaald met ‘bodemkruim’. Hierin is de vergelijking met brood (broodkruim) terug te vinden en het kan ook duidelijk naast het begrip kruimelstructuur gehanteerd worden. Dit onderscheid tussen bodemkruim (‘Gare’) en kruimelstructuur blijkt uit de door Görbing gegeven definitie van ‘Gare’:\n“‘Gar’ is een grond waarvan de kruimelstructuur wordt gevormd door het leven zelf, variërend van de wortels van alle voorkomende planten tot de micro-organismen, in harmonisch krachtenspel met alle fysische, chemische en colloïd-chemische bodemprocessen.”\nEssentieel in deze definitie is het onderscheid tussen kruimelstructuur, die ook langs mechanische, chemische weg of door vorst kan ontstaan, en bodemkruim als het resultaat van biologische processen. De door Görbing gegeven nieuwe inzichten hebben nu, behalve op dit onderscheid tussen kruimelstructuur en bodemkruim, betrekking op de wijze waarop de bodemkruim in de landbouw tot stand kan worden gebracht. Görbing zelf beschrijft dat als volgt:\n“De bestudering van deze publicatie (waarin de bodemkruim als hoogste doel van de landbouw wordt beschouwd; CJC) heeft mij echter niet geleerd welke wegen naar dit doel leiden. Eerst nadat ik 20 jaar naar de bronnen had gezocht kreeg ik inzicht in wat belangrijk was. Tijdens duizenden diagnoses van de bodem werd het beeld steeds meer afgerond en werden de samenhangen steeds duidelijker, tot zij tenslotte volkomen helder waren. Recepten, waar men echter steeds naar vraagt, zijn niet te geven. Hoe men ‘Gare’ maakt, is met boeken alleen niet te leren, omdat omstandigheden van grond en klimaat veel te sterk wisselen. Wel kan ik in dit boek de wegen tonen die naar het doel leiden en waarschuwen voor plaatsen waar men verdwalen kan. Maar ieder zal, zijn eigen verstand gebruikend, de weg alleen moeten afleggen.”\nDe drievoudige weg naar ‘de echte Gare’ (bodemkruim)De drie wegen die volgens Görbing naar ‘echte Gare’ leiden hebben betrekking op bekalking, organische bemesting en grondbewerking. Deze drie cultuurmaatregelen werden reeds lang op basis van praktijkervaring en landbouwwetenschappelijk onderzoek toegepast.\nGörbing was echter de eerste die deze cultuurmaatregelen in onderlinge samenhang bestudeerde met behulp van de visuele waarneming van de bodem en de beworteling (spadeproef) en zich op één doel richtte. Hierdoor werden het ‘de drie fundamenten van Gare’. Deze drie cultuurmaatregelen krijgen door de nieuwe gemeenschappelijke doelstelling een andere betekenis dan voorheen. Kalk is geen meststof meer met hetzelfde karakter als N, P en K, maar krijgt een bijzondere betekenis voor de gehele levensgemeenschap in de bodem. Organische bemesting wordt niet meer in de eerste plaats gewaardeerd wegens haar gehalte aan minerale meststoffen of in verband gebracht met een verhoging of instandhouding van het humusgehalte van de grond (Dauerhumus). Maar de betekenis hiervan berust nu in de eerste plaats op de voeding van de bodemflora en -fauna (Nährhumus). “Het humusgehalte van de grond, of het ons nu lukt dat al of niet te verhogen, is niet het belangrijkste. Onze opgave in de praktijk is om de stofwisselingsketen van begin tot einde te sluiten; deze bronnen van de levende substantie niet te laten uitputten, maar op tijd te voeden. Voor het overige zorgt de natuur zelf. Deze bronnen zijn ook de bronnen van de bodemkruim omdat de organische stoffen als voedsel dienen voor de duizendvoudige werkzame levende wezens, die met de vertering de arbeid verrichten die wij als voorwaarde voor de opbouw van nieuw leven in zijn eeuwige kringloop opvatten.”\nChronologisch kwam Görbing pas na het verwerven van inzicht in de betekenis van bekalking en organische bemesting tot de ontdekking van het derde fundament van de bodemkruim, de bodembewerking, omdat hij aanvankelijk veronderstelde dat grondbewerking een cultuurmaatregel was waarmee zoveel ervaring was opgedaan en waar zoveel over bekend was, dat hieraan niets meer te verbeteren zou zijn. Uit de spadeproef bleek hem echter geleidelijk dat de gangbare grondbewerking geheel gericht was op het verkrijgen van kruimelstructuur en zelden bodemkruim tot resultaat had. Voor de erkenning van dit derde fundament was beslissend dat Görbing met behulp van de spadeproef ontdekte dat de bodemkruim van nature begrensd is tot maximaal 22 cm diepte. Op grotere diepte is er onvoldoende zuurstof voor de aërobe vertering van organische bemesting. Door deze ‘biologische Grundtatsache’ wordt de dikte van Die tätige Krume in het traject 0-22 cm van levensbelang voor een gezonde ontwikkeling van de gewassen. Terwijl in het algemeen bij de visuele waarneming van de bodem alle aandacht is gevestigd op de gelaagdheid van een minstens één meter diep profiel, het aanwezig zijn van een ploegzool of de abrupte overgang van de ene naar de andere grondsoort, liet de spadeproef zien dat verschillen van enkele centimeters bodemkruim in de bovenlaag van 22 cm van veel grotere betekenis voor het gewas kunnen zijn."
  },
  {
    "objectID": "goedbodembeheer/kasteelt-zand-en-klei.html",
    "href": "goedbodembeheer/kasteelt-zand-en-klei.html",
    "title": "KASTEELT op Zand en klei",
    "section": "",
    "text": "Enkele voorbeelden van biologische teelt in grond en een voorbeeld van gangbare teelt van chrysant in grond.\n1. Inleiding\nDe bodem in de kasteelt verkeert in geheel andere omstandigheden dan die in de volle grond. Deels zijn de omstandigheden gunstiger, deels minder gunstig. Gunstig voor een goede bodemkwaliteit:\n\nEr wordt niet met zware machines over te natte grond gereden-Zware regen kan de bodem niet dichtslaan\nOngunstig voor een goede bodemkwaliteit:\n\nDe intensieve teelten laten weinig plantenresten als voer voor het bodemleven achter-Hogere temperaturen geven een snelle afbraak van de organische stof-Wanneer er gestoomd wordt is dit ongunstig voor een evenwichtig bodemleven\n\nDe verzorging van de bodem gebeurt dus niet door de gewassen zelf, maar is sterk afhankelijk van de aandacht die de teler hier aan geeft. Dat verschilt per bedrijf. Veel stomen en weinig mest of compost geven niet voldoende verteerbaar organisch materiaal. Dat is een grote tegenstelling met weinig of niet stomen en een goede mest en compost. Enkele voorbeelden volgen hieronder.\n2. Groenteteelt in de kas\n2.1. Twee bedrijven op de Zuid-Hollandse eilanden\n\nDeze zavelgrond op de Zuid-Hollandse eilanden heeft een ruim organischestofgehalte, er wordt ruim met compost gewerkt, maar toch gaan de wortels bij dit tomatengewas niet dieper dan 14 cm. Naast stomen speelt ook de watergift en de concentratie van voedingsstoffen door te ruim gebruik van hulpmeststoffen hier een rol.\n\n\n\ntomatenteelt op grond\n\n\n\nEen ander bedrijf op de Zuid-Hollandse eilanden. Ook hier vrijwel geen wortels van tomaat onder de 13 cm diepte. De laag die gefreesd wordt, wordt beworteld; daaronder zijn heel weinig wortels\n2.2. Een bedrijf op zandgrond in de Achterhoek\n\nOp 20 cm diepte zijn hier nog volop wortels. De wortels gaan tot 45 cm diepte. Gebruik van vaste mest en een groot aantal regenwormen maakt hier een diepe beworteling mogelijk.\n\nIn de bovengrond zijn regenwormen (hier aporrectodea caliginosa) actief en maken een luchtige bodemstructuur\n3. Sierteelt in de kas\nIn het volgende een impressie van chrysantenteelt op grond.\n\nChrysanten zijn moeilijk op substraat te telen en op grond is daarom de gebruikelijke teeltwijze.\n\nBij de bouw van een kas is de bodem vaak in zeer slechte conditie.\n\nGrote hoeveelheden compost worden er soms toegepast( 600 ton per ha of meer)\n\nEen mooie grond is dan het resultaat.\n\nIn de winter een kas bij Aalsmeer.\n\nNa de oogst wordt de grond gefreesd.\n\n\n\nwortels chrysant\n\n\nWanneer de wortels worden uitgegraven blijken deze toch niet dieper te gaan dan ca 10 cm. Enkele gaan wel tot 28 cm. De grond is evenwel tot 60 cm met compost verrijkt en wordt een maal per jaar tot 40 cm losgewoeld. In dit geval blijven de wortels voornamelijk in de de zeer luchtige gefreesde bovenlaag van ca 10 cm. In deze laag zitten ook de voedingsstoffen uit de mest. Een diepere bodembewerking een een dieper inregenen van de meststoffen moet een diepere beworteling mogelijk maken. Een visuele beoordeling van de beworteling is ook hier van groot belang"
  },
  {
    "objectID": "goedbodembeheer/bollenteelt-zand.html",
    "href": "goedbodembeheer/bollenteelt-zand.html",
    "title": "Zand",
    "section": "",
    "text": "Verzorging van de bodem is een noodzaak in de bollenteelt op zand. Aanvoer van compost, teelt groenbemesters, bodembewerking en goed beheer van de grondwaterstanden vergen veel aandacht."
  },
  {
    "objectID": "goedbodembeheer/bollenteelt-zand.html#inleiding",
    "href": "goedbodembeheer/bollenteelt-zand.html#inleiding",
    "title": "Zand",
    "section": "Inleiding",
    "text": "Inleiding\nDe bollenteelt op zand vindt plaats in de volgende gebieden:\nBollenstreek Zuid-Holland en Kennemerland Noord-HollandZandgronden met als belangrijkste gewassen hyacint, tulp en narcis. Door het intensieve bouwplan is een ‘verticale’ vruchtopvolging nodig. Om de ca. 9 jaar wordt de grond geploegd tot 60 cm diepte. De organische stofgehalten zijn meest rond de 1,1% of lager. Stalmest en compost worden aangevoerd. Daarnaast is er de eigen compost van vooral pelafval en stro.\nBollenstreek Zuid-Holland en Kennemerland en noordelijk Zandgebied van Noord-HollandZandgronden met naast tulp, hyacint en narcis een vierde gewas of een reeks van gewassen. De bouwvoor is meest 40 cm dik. De organischestofgehalten zijn meest rond de 1,1% of lager. Stalmest wordt veel bij hyacint gegeven. Het gebruik van GFT-compost neemt toe.\nNoordelijk Zandgebied van Noord-HollandNaast tulp, hyacint en narcis wordt veel lelie geteeld. Een deel van de lelies telen deze bedrijven ook op de dekzandgronden van Oost-Nederland. Stalmest wordt ook hier veel bij hyacint gegeven, naast GFT-compost.\nZandgebied van Noord- en Oost-NederlandDe lelieteelt staat hier centraal. Grond wordt hier gehuurd van veehouders. Maïsland of andere akkerbouwgewassen hebben de voorkeur (70%) boven grasland (30%).Reizende bollenkraam vooral in West-FrieslandDeze bedrijven telen hoofdzakelijk tulp op huurland op zavel- en kleigronden. Grasland als voorvrucht heeft vaak de voorkeur, maar ook binnen de akkerbouw wordt veel geteeld. Gemiddeld wordt er 1:7 geteeld. Er is een grote variatie in bedrijfsgrootte. Kunstmest is de belangrijkste meststof. Alleen op slempgevoelige gronden wordt stro gebruikt, ca. 8 ton per ha. Vanuit Noord-Holland wordt er ook in Flevoland geteeld. De verzorging vindt hier vanuit Noord-Holland plaats.\nOp de zandgronden wordt het steeds moeilijker het organischestofgehalte op peil te houden vanwege de wettelijke gebruiksnormen van voedingsstoffen. Door beperkingen in de fosfaataanvoer kan ook organische stof uit mest en compost, die ook fosfaat bevatten, minder worden gebruikt.\nEisen aan de bodemDe bodem vergt bij de bollenteelt extra aandacht. Hier zijn meerdere redenen voor:-De meeste bolgewassen hebben geen wortelharen. De wortelharen maken een intensief contact met de bodem mogelijk en deze mogelijkheid ontbreekt dus bij bollen.-Bolgewassen hebben al voedingsstoffen nodig voordat de mineralisatie van organische stof goed op gang is gekomen.-In de natuur groeien bollen ondiep in een enigszins humushoudende grond. Vanwege de kans op vorstschade en ziekten worden bollen vrij diep geplant en ook vaak in zand- en zavel- of kleigronden met lage organische stofgehalten.-Wortelvorming in de herfst is belangrijk. Er wordt evenwel vaak laat geplant waardoor er minder tijd is voor wortelvorming. Een humushoudende grond met een goede structuur die de beworteling stimuleert is dan extra belangrijk. De reden van het late planten is dat er pas geplant wordt als de bodemtemperatuur onder de 12 graden C ligt, dit in verband met de kans op fusarium en Augustaziekte. Dit is rond 1 oktober op zavel en klei. Op zand wordt tulp na 1 november geplant.Om een goede bodemkwaliteit voor een teelt te krijgen zijn bodemwerking, bemesting en teelt in een vruchtopvolging met bodemverzorgende gewassen en groenbemesters van belang.\n\nEen bodem uit de Bollenstreek bij Hillegom. De gronden worden periodiek omgezet tot 60 cm diepte. Hierdoor is een intensieve vruchtopvolging van hyacint, tulp en narcis mogelijk. Door de diepe grondbewerking is het moeilijk om voldoende organische stof te krijgen. Bij deze grond is het organische stofgehalte 1,2%, wat hoger is dan gemiddeld. De bodemstructuur is hier ook goed en de wortels van de hyacint kunnen tot 35 cm diepte wortelen. GFT-compost, stalmest en bollencompost zijn de belangrijkste middelen om het organische stofgehalte op peil te hoden. Door het lage organische stofgehalte spoelen voedingsstoffen, vooral stikstof, makkelijk uit. Ook ammonium dat bij andere gronden aan humus of klei wordt gebonden, spoelt hier makkelijk uit. Toch zijn de nitraatgehalten in het oppervlaktewater laag. De uitgespoelde stikstof wordt in de ondergrond omgezet in stikstof- en lachgas en komt daarom maar beperkt in het oppervlaktewater. Voor de vochtvoorziening is de hoge grondwaterstand van 50 - 60 cm onder maaiveld belangrijk. Verder is het voor een goede doorwortelbaarheid van belang dat het zand niet te fijn is.\nBodemsoorten en bollenteeltBollen worden tussen 8 en 15 cm diepte geplant. De bovenlaag van de grond is het meest vruchtbaar en daar maken bollen maar beperkt gebruik van omdat bij de meeste bollensoorten de wortels niet omhoog kunnen groeien. Ook is het wortelstelsel zwak. Verder is de vochtbehoefte hoog. Aan de bodem stellen bollen bijzondere eisen.Zandgronden kunnen in tegenstelling tot zavel- en kleigronden luchtig zijn bij hoge grondwaterstanden, Daarom vindt de bollenteelt veel plaats op zandgronden. Eis is wel dat de grondwaterstanden goed gereguleerd kunnen worden. Tijdens het groeiseizoen moet de grondwaterstand 50 tot 60 cm beneden maaiveld zijn. Deze hoge grondwaterstand is nodig omdat het organischestofarme zand weinig vocht vasthoudt. In de winter is 60 cm onder maaiveld een gebruikelijke grondwaterstand. Bij veel neerslag nog 10 tot 20 cm dieper. De lucht- en vochtvoorziening stellen verschillende eisen aan de grond. Voor een goede luchtvoorziening moet het zand niet te fijn zijn (optimaal M50 180-210 mu). Verder moet het zand los zijn. De wateraanvoer van beneden is bij wat grover en luchtig zand juist minder dan bij fijner en vaster zand. De marges waarbinnen gewerkt kan worden zijn smal. Verder moet in het gebied het polderpeil nauwkeurig beheerst kunnen worden. De bemalingscapaciteit of de berging moeten voldoende groot zijn.Wanneer een zandgrond kalkrijk is, is de structuur losser. Dit komt enerzijds door de aanwezigheid van een kalkhuidje rond de zandkorrels, anderzijds door de aanwezigheid van schelpresten. De kalk geeft wel een hoge pH-waarde en stimuleert daarmee een bodemleven dat organische stof snel afbreekt. Wanneer de zandgrond klei bevat of de korrelgrootte van het zand te klein is, is de kans op verdichte grond groter en kan sneller luchtgebrek optreden.Wanneer de grondwaterstanden beneden de 50 cm komen in het groeiseizoen neemt de noodzaak tot beregenen snel toe. Er wordt gerekend met een dagelijkse vochtbehoefte van 6 mm. Op kalkrijke gronden is een lage grondwaterstand eerder een probleem dan op kalkloze gronden. Kalkloze gronden zijn dichter en het grondwater kan hoger opstijgen. Verder hebben de kalkloze zandgronden meestal hogere organische stofgehalten waardoor ze het vocht beter kunnen vasthouden. De kans op vorstschade is hoger op kalkrijke zandgronden. Om vorstschade te voorkomen worden op kalkrijke gronden hogere grondwaterstanden aangehouden. Hyacint en narcis groeien op kalkrijke zandgronden beter dan op kalkloze. Voor tulp is dit minder het geval. MaatregelenInhoud:Aanvoer van organische stofGrondverbetering op zee- en duinzandgrondenGrondverbetering op dekzandgrondenSoorten organische mestGroenbemestersBodembedekking en bodemverzorging\nAanvoer van organische stofZee-duinzandgrondenDe afbraak van organische stof op kalkrijke luchtige zee- en duinzandgronden gaat aanzienlijk sneller dan op kalkloze zandgronden of zavel- en kleigronden.Voldoende organische stof aanvoeren op gronden die sterk organische stof afbreken is niet eenvoudig en vergt voortdurend aandacht. Naar schatting wordt op deze gronden jaarlijks 7 tot 10% van de organische stof in de grond afgebroken (ten Berge e.a., 2007). Als streefwaarde voor het organischestofgehalte op zee- en duinzandgronden wordt 1,1% aangehouden. Aangenomen wordt dat, om dit gehalte te handhaven, een jaarlijkse aanvoer van ca. 6000 kg effectieve organische stof per ha nodig is op bedrijven in de Bollenstreek en Kennemerland die periodiek ploegen tot 60 cm diepte en ca. 3500 kg effectieve organische stof per ha op bedrijven met een bouwvoor van 40 cm dikte (Bollenstreek, Kennemerland en de kop van Noord-Holland). Een hoger organische stofgehalte dan 1,1 % is natuurlijk wenselijk, maar moeilijk te bereiken. Een van de mogelijkheden zou zijn om de bouwvoordikte te beperken. Het ploegen tot 40 cm heeft als reden dat de gewasresten voldoende diep in de grond komen om de kans op verspreiding van ziekten te voorkomen. Daarnaast moeten de gewasresten, vooral die van groenbemesters, voldoende diep ondergewerkt worden om problemen bij het planten te voorkomen. De zandristers op de ploeg zorgen ervoor dat de grond goed gekeerd wordt en deze bepalen de ploegdiepte van 40 cm. De minimum diepte die te bereiken is, is ca. 35 cm. Op de bedrijven waar periodiek tot 60 cm diepte wordt geploegd, is het meeste resultaat te behalen op het gebied van een hoger organischestofgehalte bij een lagere aanvoer door het diepe ploegen achterwege te laten, maar de verandering is ingrijpend. Ziekten als Pythium en Rhizoctonia en verder onkruiddruk belemmeren de verlaging van de dikte van de bewerkte laag. Ook zal de 1:3 vruchtwisseling een 1:4 vruchtwisseling moeten worden, waarbij een lager salderend gewas, zoals dahlia, moet worden toegevoegd. Voor de toekomst ligt er de taak mogelijkheden te vinden de ploegdiepte te bepreken. Wanneer er bijvoorbeeld tot 25 cm geploegd wordt, ziet het hele vraagstuk van verzorging van organischestofgehalte, bodemlevenverzorging, ziektewerendheid en levering van voedingsstoffen er geheel anders uit.Bij de keuze van de organischestofbron om het organischestofgehalte op peil te brengen of te houden spelen meerdere factoren een rol. Dit zijn vooral: de prijs, de bijdrage aan bodemstructuur en bodemleven, de bijdrage aan de mineralenvoorziening, de mogelijkheden binnen de wettelijke gebruiksnormen en de maatschappelijke aspecten.\n\nTeelt van Gele Mosterd als groenbemester voorafgaand aan de teelt van tulp bij Callantsoog.\n\n\n\nbodemprofiel bollenteelt\n\n\nDe bodem onder het perceel Gele mosterd. De bodem is sterk verdicht en belemmert de groei van wortels. De bodems op zandgronden in het noorden van Noord-Holland zijn gemiddeld slechter dan die in de duinstreek van Zuid-Holland. Een belangrijke reden is dat de gronden in het noorden korter in cultuur zijn.\n\nPrijsBij de keuze van de organischestofbron is uitsluitend kiezen op grond van de prijs van de effectieve organische stof (eos) niet de juiste. Stalmest legt het dan af tegen GFT- en groencompost. Vooral in de hyacintenteelt is duidelijk geworden dat niet alleen naar de prijs van de stabiele organische stof moet worden gekeken. Bij een vergelijking van GFT-compost en groencompost moet wat betreft bodemverbeterende eigenschappen de voorkeur worden gegeven aan GFT-compost. GFT-compost levert een betere bijdrage aan voeding van het bodemleven. Bij de toepassing van veen of tuinturf speelt de hoge prijs van deze organische stofbronnen een belangrijke rol.Bijdrage aan bodemstructuur en bodemlevenAls streefwaarde voor het organische stofgehalte op de zee- en duinzandgronden wordt een gehalte van 1,1% aangehouden. De ‘Adviesbasis voor de Bemesting van Bloembolgewassen’ noemt 1,0-1,5 %. Bij de beoordeling van dit gehalte is van belang dat het niet alleen gaat om het gehalte, maar ook om de kwaliteit van de organische stof. Een koolstofrijke en stikstofarme organische stof die geen voedsel is voor het bodemleven, draagt veel minder bij aan de bodemkwaliteit. Proeven waarbij GFT en stalmest worden vergeleken, wijzen op een betere werking van de organische stof uit stalmest. Ook ervaringen in de praktijk geven dit aan. Ook van veen en tuinturf is te verwachten dat de organischestofkwaliteit lager is dan die van stalmest en oogstresten. De organischestofkwaliteit van drijfmest is waarschijnlijk wel gunstig, maar door het hoge gehalte aan stikstof kan in deze vorm maar weinig organische stof worden gegeven.\nWettelijke gebruiksnormenDe gebruiksnormen zijn het belangrijkste probleem voor een voldoende organische stofaanvoer. Door deze normen zijn fosfaatrijke composten in het nadeel. 50% van de fosfaat in compost hoeft slechts meegeteld te worden, maar dit percentage lijkt in de bollenteelt toch te laag om een goede organische stofvoorziening te krijgen. Daar waar het organische stofgehalte zeer laag is en omhoog gebracht moet worden, zijn de gebruiksnormen nog sterker belemmerend. Dit probleem zal in de toekomst toenemen. De gebruiksnormen voor fosfaat worden strenger en het is mogelijk dat de Kaderrichtlijn Water (KRW) extra eisen gaat stellen omdat de geplande gebruiksnormen geen garantie zijn voor het halen van de doelen voor fosfaatgehalten in het oppervlaktewater, die in 2027 moeten gelden.\nVoorlopige gebruiksnorm fosfaat in kg P2O5 per ha voor bouwland tot 2015:\n2014:65 / 2015: 60Maatschappelijke aspectenTenslotte zijn er de maatschappelijk aspecten. Gebruik van veen of tuinturf betekent vaak een aantasting van natuurgebieden. Tevens, in verband met klimaatverandering, een extra koolzuurproductie. Gebruik van compost betekent een tijdelijke vastlegging van koolzuur. Op de kalkrijke gronden is dit voordeel door de hoge afbraaksnelheid beperkt.\nRekenvoorbeeld organischestofaanvoerAls voorbeeld van de problematiek rond de organischestoftoevoer wordt een bedrijf op duinzandgrond genomen met een bouwvoordikte van 40 cm. Er wordt naast bollencompost gemiddeld 13 ton stalmest en 10 ton GFT-compost per ha gegeven. Met de stalmest wordt er 58 kg P2O5 per ha en 975 kg eos (effectieve organische stof) aangevoerd. Met de GFT-compost 44 kg P2O5 per ha en 1850 kg eos. In totaal wordt er binnen de berekeningswijze van de wettelijke gebruiksnormen 80 kg P2O5 per ha gegeven; de maximale gift binnen de gebruiksnormen. Dit omdat slechts 50% van de fosfaat in GFT-compost meetelt voor de gebruiksnormen en omdat de fosfaat in de bollencompost niet meetelt. De fosfaat in de bollencompost is voornamelijk afkomstig van de van buiten het bedrijf aangevoerde stro. In totaal wordt er met stalmest en GFT- en bollencompost 124 kg P2O5 per ha gegeven. Dit voorbeeld maakt duidelijk dat wanneer de gebruiksnormen geleidelijk naar maximaal 60 kg P2O5 per ha gaan, het gebruik van stalmest steeds moeilijker wordt en er meer GFT-compost gebruikt zal gaan worden. Fosfaatgebrek voor de gewassen is voorlopig niet te verwachten. De 124 kg P2O5 per ha is, ook als deze gedeeltelijk in de organische stof blijft, meer dan de afvoer met het gewas en de uitspoeling.\nAanvoer van effectieve organische stof uit verschillende bronnen.Organische stofbron Kg eos per haGewasresten 500Groenbemesters (eens per drie jaar) 250Bollencompost 10 ton 500Stalmest 13 ton 975GFT-compost 10 ton 1850Totaal 407\nGrondverbetering op zee- en duinzandgrondenHet geschikt maken van grond voor bollenteelt vindt al heel lang plaats. Afgraven is sinds de 19e eeuw gebruikelijk. Het grondwater op de goede diepte krijgen was het doel. Sinds het eind van de 19e eeuw wordt ook omzanden toegepast. Het te fijne zand uit de bovengrond wordt vervangen door wat grover zand uit de ondergrond. Bezanden, een nieuwe laag zand aanbrengen, vindt plaats sinds het midden van de 20e eeuw. De kosten hiervan zijn aanzienlijk. Het aanbrengen van een laag van 1 m dik ontzilt zee- of wadzand, opnieuw draineren en het verplaatsen van sloten kost ca. € 120.000 per ha (Groenewoud, 2007). Hierbij komen nog de kosten van de verhoging van het organische stofgehalte. Het zand bevat aanvankelijk vaak 0,3 tot 0,4 % organische stof en dit moet naar 0,8 tot 1,3 % worden gebracht. Dit duurt 10 tot 15 jaar. Het kan met stalmest, compost, tuinturf en stro. Deze organische stofleveranciers zijn, zoals eerder vermeld, sterk verschillend met betrekking tot aanvoerkosten en mogelijkheden binnen de gebruiksnormen.Wenselijke grondwaterstanden hangen af van de grofheid van het zand en het gewas. In de bollenstreek van Zuid-Holland is hier onderzoek naar gedaan. Dit onderzoek betrof een vergelijking met constante waterstanden. In de praktijk wisselen de waterstanden, wat mogelijk van belang is.\nOptimale grondwaterstanden bollenteelt (bron PPO).Gewas / Optimale grondwaterstand (cm onder maaiveld)Hyacint, grof zand (M50 180-210 mu): 50 cmTulp, grof zand: 40 – 50 cmNarcis, grof zand: 45 cmHyacint, fijn zand: 60 cm\nHyacint stelt hogere eisen aan ontwatering dan andere bolgewassen. Ook bij wateroverlast is hyacint gevoelig. Deze is gevoeliger dan tulp en tulp is weer gevoeliger dan narcis. In de winter, wanneer de bodem koud is, kunnen bollen korte tijd onder water staan. Door de lage temperatuur is de kans op aantasting dan wat minder. In de periode direct na planten is afwezigheid van wateroverlast het belangrijkst.Om een grondwaterstand van 50-55 cm te krijgen moet het slootpeil 60-70 cm onder maaiveld ligge\nGrondverbetering op dekzandgrondenDekzand, waaronder ook de veenkoloniale gronden behoren, wordt veel als huurland gebruikt. De basis van de bodemverzorging ligt dan bij de verhuurder. De volgende thema’s hebben hierbij aandacht nodig:1. Ontwatering. Zorg voor een goede ontwatering. In de winter staat het grondwater niet binnen 80 cm en in de zomer op ca. 120 cm. De afstand tussen de diepste wortels en het grondwater is indien mogelijk niet meer dan 80 cm. Plassen zijn binnen een dag verdwenen. Draineren of woelen zijn oplossingen. Betaal eventueel mee aan drainagekosten.2. Bekalken. Het is niet goed mogelijk om op korte termijn de zuurgraad te verbeteren door een zware bekalking. Dit moet, indien nodig, al een of meerdere jaren eerder gebeuren.3. Berijden met steeds zwaardere machines onder natte omstandigheden is funest voor de bodemstructuur. Van belang is het niet rijden onder te natte omstandigheden, voor een lage bandenspanning zorgen (0,8 bar in het voorjaar en 1,0 bar in de zomer), onder natte omstandigheden met sleepslangen bemesten; geen koeien op te nat land, maïsrassen kiezen die vroeg geoogst worden.4. Wissel snijmaïs af met granen of grassen.\nOrganische stof op de dekzandgronden van Noord-, Oost- en Zuid-NederlandDe organischestofgehalten op de dekzandgronden zijn over het algemeen hoger dan die op de kalkrijke zee- en duinzandgronden. Dit komt omdat op deze kalkloze gronden de afbraak minder snel gaat, maar ook omdat deze gronden vaak een zeer stabiele, vaak vele duizenden jaren oude organische stof bevatten die maar beperkt aan de bodemkwaliteit bijdraagt. Op een lelieperceel bij Beilen in Drenthe is dat goed te zien. Tussen de bedden ligt puur zand aan de oppervlakte. Verderop in een lager gedeelte ligt de organische stof. De regen kan organische stof en zand heel makkelijk scheiden, omdat er geen stabiele verbinding tussen beide is. De organische stof draagt dus weinig bij aan de bodemstructuur. De zeer oude organische stof is ook geen voeding voor het bodemleven, anders was deze organische stof niet zo oud geworden.\n\nLelieteelt bij Beilen. In het midden van het perceel is een donkere humusrijke strook tussen de bedden zichtbaar.\n\nDe bodem in het donkere gebied. Zwarte koolstofrijke humus met weinig samenhang met de zanddeeltjes is tijdens regen naar een laag gelegen lek gestroomd\nSoorten organische mestOrganische mest en compost leveren, in tegenstelling tot minerale mest, organische stof die een bijdrage aan het organischestofgehalte levert en het bodemleven stimuleert. Bij compost mag een stikstofwerkingscoëfficiënt van 10% en een fosfaatwerkingscoëfficiënt van 50% worden aangehouden. Bij bijvoorbeeld stalmest zijn deze werkingscoëfficiënten respectievelijk 40% en 100%. Bij een krappe gebruiksruimte bestaat hierdoor de neiging om meer compost en minder vaste mest te gebruiken. Bij compost wordt vooral gewerkt aan het organischestofgehalte en bij vaste mest aan organischestofgehalte, voedingsstoffenvoorziening en bodemleven. Het bodemleven is een belangrijke factor bij onderhoud van de bodemstructuur en levering van voedingsstoffen. Bij de compostsoorten levert GFT-compost een belangrijker bijdrage aan het bodemleven dan groencompost.\n\nCompostbereiding in de duinstreek van Zuid-Holland\nGroenbemestersGroenbemesters worden onder meer geteeld om uitspoeling van voedingsstoffen tegen te gaan, om organische stof te leveren en om verstuiving tegen te gaan. De belangrijkste eigenschap is evenwel verbetering van de bodemstructuur. De vers ondergeploegde groene massa verbetert de bodemstructuur maar beperkt en kan onder natte omstandigheden ook een negatief effect op de bodemstructuur hebben doordat er luchtgebrek ontstaat. Het zijn vooral de wortels die de bodemdeeltjes bijeen houden en de structuur verbeteren.Verder is bij de teelt van groenbemesters van belang dat de gebruiksruimte van stikstof groter wordt, dat het inzaaien en onderwerken kosten met zich meebrengt en dat aaltjes zich kunnen vermeerderen tijdens de teelt.Op zandgronden komen in aanmerking granen als rogge, grassen als Italiaans of Engels raaigras, bladrammenas en Tagetes. De bodemstructuur wordt vooral door een intensieve beworteling verbeterd. Het zijn de granen en grassen die de meest intensieve beworteling hebben. Wanneer de groenbemester voor 1 september wordt gezaaid en na 1 december wordt ondergewerkt, kan voor een niet-vlinderbloemige de stikstofgebruiksruimte met 60 kg N per ha worden verhoogd. Een nadeel van groenbemesters kan zijn dat de aaltjesontwikkeling gestimuleerd wordt. In de biologische landbouw blijkt dat een goede bodemkwaliteit sterk aaltjesonderdrukkend werkt. Groenbemesters dragen bij aan bodemkwaliteit. De voor- en nadelen moeten steeds afgewogen worden. Per groenbemester is de overdracht van aaltjes weer anders.\nWaardplanten voor aaltjes bij groenbemesters - =slecht + = gunstig (bron PPO en PZ).Vooral van belang bij Rogge Italiaans raaigras Engels raaigras Bladrammenas Gele mosterd Tagetes\nIn volgorde van Rogge tot Tagetes:Wortellesieaaltje Narcis, lelie – – - – – ++Trichodorus Gladiool – – – + 0 –Tabaksratelvirus Hyacint, Gladiool, narcis, tulp - - - ++ – –Stengelaaltje Hyacint, muscari, narcis, tulp - 0 0 ? ? 0M. chitwoodi Dahlia en gladiool - - 0 0 - +M. fallax Gladiool - – – 0 - +\nZaaizaadhoeveelheid in kg per ha.Rogge Italiaans raaigras Engels raaigras Bladrammenas Gele mosterd TagetesIn volgorde: 120-180 25-35 20-25 20-25 15-25 60-80Bij het onderwerken van een groenbemester is het belangrijk dat deze goed door de bouwvoor wordt gemengd. Bovengrondse delen moeten eerst verkleind worden. Vervolgens frezen en tenslotte ploegen. Voorkom te diep onderwerken en bevorder een goede menging door de bouwvoor. Gebruik hiervoor een stro-inlegger in plaats van een voorschaar op de ploeg. De teelt van een groenbemester kost ongeveer € 200,- per ha.\nBodembedekking en bodemverzorgingVoor onkruidonderdrukking en om stuiven tegen te gaan wordt vooral op zandgrond vaak een strodek toegepast. Tarwestro is de gebruikelijke strosoort. Aan het gebruik van tarwestro kleven evenwel nadelen. De prijs is hoog en er kan opslag van tarwe zijn. Deze opslag kan vocht- en voedingsstoffenconcurrentie met zich meebrengen. Ook stimuleren van ziekten speelt een rol. Het stro wordt mede ook aangebracht omdat aaltjes en virussen zich kunnen vermeerderen. Het tegengaan van Olpidium brassicae speelt ook een rol. Deze schimmel verspreidt het Augustaziekte-virus. Er wordt gezocht naar alternatieven voor het dure tarwestro. Alternatieve afdekmiddelen blijken vaak te duur. Een van de mogelijkheden is om zomergerst in te zaaien en dat voor de winter dood te spuiten. Ook roggestro wordt wel gebruikt, maar hierbij spelen kosten en toegenomen kans op vorstschade een rol. Binnen het project Bollen en Bodem is onderzoek gedaan naar compost als bodembedekker. Het bleek dat compost een opmerkelijke verbetering van de bodemstructuur te zien gaf. Een dikkere laag geeft minder onkruiddruk en een wat rijkere compost geeft een sterkere verbetering van de bodemstructuur. Ook de opbrengst gaat omhoog. Omdat er een vrij grote hoeveelheid compost moet worden aangebracht is de methode alleen bruikbaar op een bedrijf met voldoende gebruiksruimte van stikstof en fosfaat.\nLiteratuurBerge, H.F.M. ten, 2007. Mestbeleid en bodemvruchtbaarheid in de Duin- en Bollenstreek. Werkdocument 47 WONM WUR Wageningen.Bodemkaart van Nederland 1965, 1987, 1992, 1996: 9W, 14WO, 15W, 19WO, 20W, 24W, 25W, 25O. Stiboka, Wageningen.Groenewoud C., 2007. Compensatie bollengrond. Aanvullend onderzoek. Arcadis Hoofddorp 2007.Kater, L.J.M. e.a., 2004. Kosteneffectieve maatregelen-pakketten bij mineralenbeleid verdergaand dan Minas. PPO Bloembollen rapport nr 714.Knaap, W.C.A. van der, 1984. Bodemgeschiktheid voor de bloembollenteelt. Bedrijfsontwikkeling 15, 12.Schreuder, R. e.a., 2000. Consequenties Minas en mestbeleid voor de bollenteelt op sectorniveau. Laboratorium voor Bloembollenonderzoek, Lisse, Rapport 123."
  },
  {
    "objectID": "goedbodembeheer/groenteteelt.html",
    "href": "goedbodembeheer/groenteteelt.html",
    "title": "Groenteteelt",
    "section": "",
    "text": "Groenteteelt"
  },
  {
    "objectID": "goedbodembeheer/kasteelt.html",
    "href": "goedbodembeheer/kasteelt.html",
    "title": "Kasteelt",
    "section": "",
    "text": "Kasteelt\nZand en klei"
  },
  {
    "objectID": "goedbodembeheer/neem-contact-met-ons-op.html",
    "href": "goedbodembeheer/neem-contact-met-ons-op.html",
    "title": "Neem contact met ons op",
    "section": "",
    "text": "Neem contact met ons op\n\n\nVOOR VRAGEN OF OPMERKINGEN KUN JE EEN MAIL STUREN NAAR:\ninfo@gaiabodem.nl"
  },
  {
    "objectID": "goedbodembeheer/groenteteelt-noord-holland.html",
    "href": "goedbodembeheer/groenteteelt-noord-holland.html",
    "title": "GROENTETEELT NOORD-HOLLAND",
    "section": "",
    "text": "Het belangrijkste tuinbouwgebied op klei ligt in Noord-Holland. Het is het gebied waar de naam woud veel voorkomt in plaatsnamen,. Vroeger stond er dus bos. Nu zijn het organische stofrijke gronden die onderin poreus zijn (foto). Nergens in Nederland komen zoveel regenwormen voor als hier. Bijna 80 procent van alle kool wordt hier verbouwd. \nHet tuinbouwgebied\nDe groenteteelt van Noord-Holland concentreert zich op het gebied ten noorden van Alkmaar en Hoorn. Hier treffen we een gebied aan met organischestofrijke zavel- en kleigronden. In dit gebied is veel groenteteelt. Ca 80% van alle Nederlandse kool wordt hier geteeld. De grond is rijk aan organische stof. Hoe komt dat? Die organische stof is gevormd onder de bossen die hier vroeger groeiden. De namen van veel dorpen eindigen op woud en herinneren nog aan dat bos. Hoe dat bos er uit zag is plaatselijk nog te zien, bijvoorbeeld bij Lutjebroek onder Andijk.\n\nBos met elzen en essen op zavelgrond bij Lutjebroek.\n\nHet gebied met veel groenteteelt; de woudeerdgronden, is oranje gekleurd.\nDe gronden zijn bovenin organischestofrijk en daaronder is de grond organischestofarm. De zwaarte varieert van lichte zavel tot lichte klei. De gronden zijn extreem rijk aan regenwormen. Soms gebeurt het dat je, wanneer je over de grond loopt, de wormen kunt horen wanneer ze zich massaal terugtrekken naar een wat diepere la\nHet bodemprofiel\nDe gronden worden woudeerdgronden genoemd omdat ze bovenin rijk zijn aan organische stof, maar binnen 50 cm toch wel roestvlekken vertonen door periodiek hogere grondwaterstanden nu of in het verleden.\n\nKenmerkend bodemprofiel. Een ca 40 cm dikke donkere bovengrond met prachtige structuur op organischestofarme zavel.\n\nRegenwormgang van waarschijnlijk lumbricusterrestris met koolwortels er in.\nIn de laag onder de donkere bovengrond zijn vaak wormgangen te zien van lumbricus terrestris. Die gangen worden opgevuld met regenwormuitwerpselen en zijn dan intensief doorwortelde minibodems.\n\nDe bovengrond is het rijk aan Allobophora caliginosa. Deze eet zich door de grond heen en is daardoor een echte structuurvormer.\nLumbricus terrestris leeft zijn hele leven in eenzelfde verticale gang. Allobophora caliginosa leeft meer in de bovenlaag. Typisch voor deze worm is dat deze zich voedt met voorverteerd materiaal en daarbij ook grond eet. De mooie structuur die deze gronden kunnen hebben komt voor een groot deel voor rekening van deze worm.\n\nEen blauwe anaerobe laag onder de bouwvoor.\nOp de foto zien we een blauwe laag na ca 20 cm diepte. Door berijden met zware machines onder natte omstandigheden en door dichtsmeren van de grond bij het ploegen is een verdichte laag ontstaan waar het water op blijft staan die de beworteling ernstig belemmert.\n\nBeworteling van prei.\nHoewel deze grond duidelijk zeer poreus is, wortelt de prei relatief ondiep. Dat doet prei meestal. Prei heeft veel stikstofbemesting nodig, maar neemt maar weinig stikstof op. De matige beworteling verklaart dit. Bij bijvoorbeeld winterpeen is dit net andersom. Winterpeen wortelt diep en intensief, neemt vrij veel stikstof op, maar heeft maar weinig mest nodig.\n\nDe ondergrond van de woudeerdgronden is vaak zeer poreus. \nBij Broek op Langedijk is een deel van het oorspronkelijke cultuurlandschap behouden\nMaatregelen\nHoewel het organischestofgehalte van de woudeerdgronden in het algemeen vrij hoog is, wil dit niet zeggen dat de bodem geen onderhoud vereist. Aanvoer van verteerbaar organisch materiaal is nodig om het bodemleven te voeden. Dit kan met groenbemesters, met tussengewassen als granen en grassen en met vaste mest.\n\nBoven een mooie, onder een slechte structuur in de bouwvoor\n\nOok hier oven een mooie, onder een slechte structuur in de bouwvoor\nBodembewerking\nDe keuze tussen spitten of ploegen is actueel bij de woudeerdgronden. Bij ploegen kunnen de gewasresten goed ondergewerkt worden en zijn de onkruidzaden diep weggewerkt. En ploegen geeft vaak een goede verkruimeling. Het nadeel van ploegen is dat er door de voor wordt gereden wat verdichting geeft en de ploeg maakt een ploegzool. Na het ploegen moet er weer gereden worden om de grond te egaliseren.\nBij spitten is er een goede menging. Spitten kan gecombineerd worden met inzaai. Er is weinig structuurbederf en ook onder relatief natte omstandigheden kan er gewerkt worden. Zware grond kan nog vrij laat bewerkt worden. Het nadeel van spitten is dat er gewasresten aan de oppervlakte blijven. Vooral grassen kunnen een probleem zijn. Onkruidzaden blijven ook bovenin en de werksnelheid is lager dan bij ploegen.\nVooral op de wat zwaardere gronden wordt er bij de afweging tussen spitten en ploegen vaak gekozen voor spitten.\nBedrijven\nHet verhaal van Ted Vaalburg in Zuid-Schermer\nIn Groenten en Fruit (Stallen, 2012), vertelt Ted Vaalburg in Zuid-Schermer zijn afwegingen rond ploegen en spitten:-het liefst zou ik geen van beide doen en alleen maar woelen, maar dat gaat wellicht niet lukken-na graan met een groenbemester wordt geploegd, anders krijg je de groenbemester er niet goed onder-na knolselderij wordt gespit omdat de grond dan erg nat is en er niet geploegd kan worden-na aardappelen wordt gewoeld, dat is alleen goed wanneer er in de winter daarna geen plassen staan anders was spitten beter.-Ted zegt dat hij nog zoekende is. Alleen woelen gaat alleen in combinatie met herbiciden. Het probleem dat er gewasresten aan de vorentrekkers van plant of pootmachine blijven hangen is opgelost door in een keer te eggen en mest te injecteren. Voor elke injectiekouter draait een schijf die de gewasresten doorsnijdt.De machine:-John Deere 235 pk/rupsen van 4 cm breed op 312,5 cm afstand/kopeg 6,5 m breed met 12 mestinjectiekouters voor 2 bedden knolselderij of 8 rijen pootaardappelen.\nLiteratuur\nStallen, J., 2012 Niet meer keren bevalt vaak goed. Groente en Fruit actueel, mei 2012."
  },
  {
    "objectID": "goedbodembeheer/biodivers-boeren.html",
    "href": "goedbodembeheer/biodivers-boeren.html",
    "title": "biodivers boeren",
    "section": "",
    "text": "Er is veel maatschappelijke draagkracht voor een veerkrachtiger, natuurlijker landbouwsysteem. Boeren willen blijven boeren, burgers willen een betere connectie met de natuurlijke omgeving en consumenten willen een gezondere leefstijl. Biologisch, natuurinclusief, kringlooplandbouw, circulair, agro-ecologie - welk label er ook aangehangen wordt, een integrale aanpak is nodig om deze omslag in de landbouw te kunnen realiseren. Zowel burger, boer als business dragen verantwoordelijkheid om deze omslag te maken.\nEen goede biodiversiteit is de basis van een gezond agrarisch bedrijf en een gezonde landbouwsector. Die biodiversiteit vormt een essentieel onderdeel van de langetermijnvisie vanuit de overheid die de landbouw in Nederland binnen de kwaliteit van de leefomgeving met oog voor de bodem een lange termijn economisch perspectief biedt.\nBiodivers boeren brengt deze elementen samen. Het legt de nadruk op de functionaliteit van agro-ecologie, hoe een agrarisch bedrijf baat kan hebben bij verschillende agro-ecologische maatregelen en welke keuzes een boer van nu kan maken en welke ingrepen het overwegen waard zijn. Het boek is gebouwd op drie pijlers.\nAllereerst wordt duidelijk gemaakt hoezeer een gezonde bodem ten grondslag ligt aan elke biodiverse aanpak, daar ligt de kiem van een veerkrachtige bedrijfsvoering. In twee aparte, praktische hoofdstukken worden de akkerbouwsector en melkveehouderij vanuit dit natuurinclusieve perspectief belicht.\nAls tweede belangrijke poot belichten de auteurs de zo dringend nodige regionale aanpak, zodat een boerenbedrijf ingebed is in versterkende landschapselementen.\nTen derde beschrijft Biodivers boeren de invloed van de agrobusiness, de concurrentie en de rol van de overheid en hoe we los moeten komen van mechanismes van de afgelopen vijftig jaar.\nWat de auteurs misschien wel het allermeest duidelijk maken is dat alleen in een mix van deze drie pijlers vooruitgang in een biodivers landbouwsysteem geboekt kan worden.\nDit boek is geschikt voor boeren in opleiding, ondernemers in het boerenbedrijf, landschapsspecialisten, maar ook voor bestuurders, beleidsontwikkelaars en opiniemakers een zeer verhelderend boek.\n\nLiteratuur\nJan Willem Erisman Rosemarie Slobbe; Clubgroen; Nederlands Paperback 9789062240487 Druk: 1 november 2019; 192 pagina’s"
  },
  {
    "objectID": "goedbodembeheer/groenteteelt-zand.html",
    "href": "goedbodembeheer/groenteteelt-zand.html",
    "title": "GROENTETEELT ZANDGRONDEN",
    "section": "",
    "text": "Groenteteelt op zand deed je in het verleden op gronden met bruine organische stof zoals rond Breda. Deze gronden zijn makkelijk te bewerken. Tegenwoordig is er ook groenteteelt op gronden met zwarte humus, een humus die meer smerend is zoals in de veenkolonien. Dit is vaak een grrootschalige, sterk gemechaniseerde groenteteelt.\nGroenteteelt komt op zand- en kleigronden voor. Prei en sla bijvoorbeeld kunnen het beste op zand geteeld worden. Kool het beste op klei. Interessant is dat de oude groenteteeltgebieden op zandgronden met bruine humus liggen. Dat zijn zandgronden waar oorspronkelijk bos en geen heide op stond. Groenteteelt vind nu ook plaats op gronden met zwarte humus, bijvoorbeeld de veenkoloniën."
  },
  {
    "objectID": "goedbodembeheer/groenteteelt-zand.html#organische-stoftoevoer",
    "href": "goedbodembeheer/groenteteelt-zand.html#organische-stoftoevoer",
    "title": "GROENTETEELT ZANDGRONDEN",
    "section": "Organische stoftoevoer",
    "text": "Organische stoftoevoer\nOrganische stof kan worden aangevoerd met gewasresten, groenbemesters, mest en compost.Bij de gewassen zijn het granen en grassen die organische stof leveren. Voor aaltjesbeheer zijn deze niet gunstig. Toch is te overwegen om bijvoorbeeld na 5 jaar groenten 2 jaar gras/klaver te telen. Let er bij het mengsel op dat er ook rode klaver in zit. Rode klaver wortelt diep.Bij de groenbemesters wordt er in verband met de aaltjesproblematiek vaak voor bladrammenas gekozen. Deze groenbemester heeft weinig wortels. De penwortel wordt vaak al snel door een dichte laag geremd en de hoeveelheid organische stof die het gewas levert is beperkt. Japanse haver is een beter alternatief. Wanneer de aaltjessituatie dat toelaat, moeten granen en grassen de voorkeur hebben.Bij de mest heeft vaste mest unieke eigenschappen. Dunne mest, bijvoorbeeld in combinatie met oogstresten of een groenbemester, kan ook een gunstige invloed op de bodem hebben.Bij de composten is GFT het gunstigst. Het draagt bij aan humusopbouw en verzorgt het bodemleven. Groencompost is vooral humusopbouwend en door het toenemende uitsorteren van biomassa gaat de kwaliteit achteruit. Groencompost gaat meer de kant op van humusrijke grond.\nBodembewerkingDes te minder bodembewerking, des te beter. Bewerking verstoort de samenhang in de structuur. Let ook eens op de ontwikkelingen rond Niet Kerende Grondbewerking. Er zijn meerdere voorbeelden die aangeven dat, hoe moeilijk ook op zand, er toch wel mogelijkheden zijn\nLosmaken ondergrondWoelen van de laag onder de bouwvoor. Hoe vaak gebeurt het niet, terwijl het wel gedaan moet worden; en hoe vaak gebeurt het wel, terwijl het niet moet. Hoe weinig wordt er beseft dat door woelen de toelevering van grondwater beter mogelijk kan worden. Wanneer de afstand tussen de diepste wortels en het grondwater minder dan 80 cm is, kan er dagelijks ca 2mm water geleverd worden. Woelen kan dit bewerkstelligen.\nIn het volgende wat voorbeelden. Bedrijven\n-Slateelt in de Peel\n-Groenteteelt bij Vorden in de Achterhoek\nSlateelt in de Peel\n\nTeelt van ijsbergsla\nten oosten van Grubbenvorst\n\nDe bouwvoor is ca 30 cm dik\n\n De laag 35-40 cm diep\nDe bouwvoor is relatief rijk aan organische stof. Onder de bouwvoor is de grond niet doorwortelbaar. De verticale strepen zijn de resten van de wortels van pijpenstrootje die hier mogelijk duizenden jaren geleden groeide.\nLosmaken van de grond onder de bouwvoor is hier belangrijk.\nGroenteteelt bij Vorden in de Achterhoek\n\nOp 50 cm diepte kunnen wortels goed naar de ondergrond toegroeien\n\nOp 50 cm diepte kunnen wortels goed naar de ondergrond toegroeien\n\nEen regenworm (lumbricus terrestris) in rust op 90  cm diepte. Zijn gang wordt ook gebruikt door wortels.\nDeze grond heeft een donkere bovenlaag van bijna 40 cm dik. In de laag eronder kunnen wortels middels regenwormgangen naar 90 cm diep groeien en komen dan in de zone die minder dan 80 cm van het grondwater in de zomer is.\nBij deze grond mag de laag onder de bouwvoor niet gewoeld worden omdat de bestaande verticale gangen dan verstoord worden."
  },
  {
    "objectID": "goedbodembeheer/anders-kijken-naar-bodems.html",
    "href": "goedbodembeheer/anders-kijken-naar-bodems.html",
    "title": "Anders kijken naar bodems",
    "section": "",
    "text": "Niet teveel vanuit voorstellingen naar de bodem kijken maar de eigen ervaring centraal stellen. Daar gaat dit deel van de website over.\nDe landbouw is veranderd. Voorheen werd van ouders op kinderen overgedragen hoe de bodem bewerkt moest worden, hoe te zaaien, te oogsten, enzovoort. Het ging dan niet alleen om kennis, maar om een algehele houding rond hoe de dingen te doen.\nToen kwam er een nieuwe kijk op de landbouw. De kalk en de kunstmest kwamen onder meer. Voor de hoeveelheden had men geen gevoel. De voorlichter vertelde wel hoeveel nodig was. Steeds meer dingen in de landbouw kwamen van elders. ‘Onderzoek heeft uitgewezen…….’. De verhouding tot de landbouw werd afstandelijker. Er ontstond een angst om zelf te kijken en beslissingen te nemen. Er kwamen problemen rond milieu en plantenziekten, er kwamen regels. Gek genoeg waren het de problemen rond die regels die aanleiding waren om toch weer meer te gaan kijken en zelf te beslissen. Dat meer zelf kijken en beslissen gebeurde in de gangbare landbouw, maar niet bij iedereen, want het kon soms ook zonder. Het gebeurt in de biologische landbouw sowieso omdat er intensief met de natuur samengewerkt moet worden. Een akkerbouwer die van gangbaar naar biologisch was omgeschakeld zei laatst: ik ben in een andere wereld terecht gekomen.De gangbare wetenschapper verliest, wanneer hij voor een strikt intellectuele aanpak kiest, vaak het vermogen om de betekenis van ontwikkelingen in te zien, om samenhangen te zien. Om zich bijvoorbeeld in te leven in dat wat voor de regenworm belangrijk is. Met een strikt intellectuele aanpak kun je geen landbouw bedrijven. Een boer die alleen maatregelen toepast waarvan de werking wetenschappelijk significant is aangetoond, is snel failliet.Voor goed bodembeheer moet je anders gaan kijken en je inleven in wat je ziet. Dit is de grondgedachte bij de meeste teksten in dit onderdeel van de website. \n\nMooie voorbeelden van  het hierboven aangeduide ‘anders kijken’ zijn te vinden in het nieuwe boek van Willem Beekman: Openbaar geheim.\nWie goed kijkt ziet overal in de natuur samenhang. Begenadigd verteller Willem Beekman gidst je door de plantenwereld en het dierenrijk. Hij vertelt op aanstekelijke wijze over samenwerking tussen dieren, de ontwikkeling van organismen en dat wat ons als levende wezens met elkaar verbindt.\nAls veelgevraagd spreker raakte Willem Beekman reeds talloze mensen met zijn enthousiasme en kennis van de natuur. De wijsheid en schoonheid van planten en dieren zijn voor hem een onuitputtelijke bron van inspiratie. Zijn brede kennis, vlotte schrijfstijl en illustraties van eigen hand maken Openbaar Geheim tot een fascinerend en tegelijkertijd toegankelijk boek over wat wij kunnen leren van de natuur.\nVerschijnt in september 2020.\nGebonden, 14x24 cm, ISBN 9789060389232, Prijs E 22,95. Ook een mooi cadeauboek."
  },
  {
    "objectID": "goedbodembeheer/lekker-en-gezond.html",
    "href": "goedbodembeheer/lekker-en-gezond.html",
    "title": "Kwaliteit landbouwproducten",
    "section": "",
    "text": "Kwaliteit landbouwproducten\n\n### De kwaliteit van landbouwproducten\nGoede landbouwproducten telen vergt een geheel andere blikrichting dan telen naar een maximale opbrengst.Goede landbouwproducten hebben een goede smaak, zijn gezond en het gewas heeft veel weerstand tegen ziekten.In het volgende worden de belangrijkste maatregelen besproken die genomen kunnen worden om dit te bereiken en worden verschillende beoordelingsmethoden kort behandeld.\n-De teelt\n-Gewassen A tot P\n-Gewassen R tot Z\n-Meer over kwaliteit"
  },
  {
    "objectID": "goedbodembeheer/groenbemesters.html",
    "href": "goedbodembeheer/groenbemesters.html",
    "title": "Groenbemesters",
    "section": "",
    "text": "Groenbemesters bedekken de bodem, voorkomen uitspoeling van voedingsstoffen, leveren voedsel voor het bodemleven, houden de ondergrond los en dragen bij aan opbouw van organische stof. Geen enkele groenbemster doet dit allemaal. Kies de juiste of kies een mengsel."
  },
  {
    "objectID": "goedbodembeheer/groenbemesters.html#invloed-op-de-bodem",
    "href": "goedbodembeheer/groenbemesters.html#invloed-op-de-bodem",
    "title": "Groenbemesters",
    "section": "Invloed op de bodem",
    "text": "Invloed op de bodem\nWat betreft de invloed op de bodem kunnen er drie groepen groenbemesters worden onderscheiden:1. met veel wortels. Granen en grassen hebben veel wortels, vlinderbloemigen vaak zeer weinig. Engels raaigras heeft een uitgebreid wortelstelsel en is op slemgevoelige grond aan te bevelen.2. met veel loof. Bijv. kruisbloemigen. Dragen weinig bij aan bodemstructuur en humusopbouw, maar kunnen op korte termijn wel het bodemleven stimuleren.3. met een penwortel. Kruisbloemigen hebben een duidelijke penwortel, maar weinig overige wortels. De penwortel breekt de grond niet of nauwelijks los, maar maakt gebruik van bestaande(worm)gangen."
  },
  {
    "objectID": "goedbodembeheer/groenbemesters.html#geschiktheid-per-bodem",
    "href": "goedbodembeheer/groenbemesters.html#geschiktheid-per-bodem",
    "title": "Groenbemesters",
    "section": "Geschiktheid per bodem",
    "text": "Geschiktheid per bodem\nWat betreft geschiktheid per bodemsoort zijn te onderscheiden:1. alle grondsoorten: gele mosterd, bladrammenas, rogge en Italiaans raaigras.2. zavel en klei: hopperupsklaver, alexandrijnse klaver en wikken.3. zand: lupine, serradelle en tagetes\nBladrijke groenbemesters zoals italiaans raaigras, gele mosterd en bladrammes moeten niet in te natte grond worden ondergewerkt. Er ontstaat bij de vertering luchtgebrek en dat geeft aanleiding tot blauwe plekken in de grond die voor de groei in het volgende jaar sterk remmend zijn.Groenbemesters op zandgrond, zoals rogge, kunnen in het voorjaar veel vocht onttrekken en moeten tijdig ondergewerkt worden."
  },
  {
    "objectID": "goedbodembeheer/groenbemesters.html#teeltmogelijkheden-per-gewas",
    "href": "goedbodembeheer/groenbemesters.html#teeltmogelijkheden-per-gewas",
    "title": "Groenbemesters",
    "section": "Teeltmogelijkheden per gewas",
    "text": "Teeltmogelijkheden per gewas\nWintertarwe\nitaliaans raaigras zaaien van half maart tot begin mei, rietzwenkgras zaaien van december tot februari, engels raaigras zaaien van half februari tot half april en bij een gewas met zwaar loof zaaien begin februari tot eind maart, rode en witte klaver zaaien van begin maart tot half april, perzische klaver zaaien tot half april.\nWintergerst en bladarme tarwerassen\nrietzwenkgras zaaien van december tot februari, engels raaigras zaaien van eind februari tot half april, rode klaver zaaien van begin maart tot half april, perzische klaver zaaien tot half april, italiaans raaigras zaaien van begin maart tot half mei.\nZomertarwe\nengels raaigras, direct zaaien bij het zaaien van de tarwe, rode klaver zaaien van begin maart tot half april, perzische klaver zaaien van begin april tot begin mei, italiaans raaigras zaaien van begin april tot half mei\nZomergerst en haver\nengels raaigras zaaien tegelijk met gerst of haver, grootbladige witte klaver zaaien van begin maart tot half april, perzische klaver zaaien van begin april tot begin mei, italiaans raaigras zaaien van half april tot half mei.\nVlas:\nengels raaigras, rietzwenkgras en witte cultuurklaver zaaien tegelijk met het vlas.Erwten en velbonen: engels raaigras zaaien tegelijk met de erwten of bonen, rietzwenkgras zaaien tegelijk met de erwten of bonen, witte cultuurklaver zaaien tegelijk met de erwten of bonen, engels raaigras zaaien van begin tot half april.\nRode klaver of een gras/klaver mengsel kan in\nalle granen behalve haver worden gezaaid tussen het uitstoelen en het sluiten van het gewas.\nDe zaai na de oogst van granen\nin de stoppel moet zo vroeg mogelijk gebeuren en niet na half september; alleen rogge kan nog later worden gezaaid. Engels raaigras kan tot half augustus worden gezaaid, italiaans raaigras tot eind augustus, westerwolds raaigras tot begin september, rogge tot eind oktober, phacelia tot begin augustus, gele mosterd tot eind september, bladrammenas tot begin september en tagetes tot eind juli.\nMengsels Naar de voordelen van het telen van mengsels is nog weinig onderzoek gedaan, maar daar liggen wel mogelijkheden. Het is bijvoorbeeld mogelijk om een snel kiemende onkruidonderdrukkende kruisbloemige te combineneren met een grasachtige die veel wortels vormt, maar slecht onkruid onderdrukt. Ook een combinatie van een wortelvormend graan en een stikstofbindende vlinderbloemige is een mogelijkheid. Uit proeven is gebleken dat mengsels beter presteren op drogestofopbrengst. In een Duitse vergelijking scoorden verschillende mengsels tussen de 30 en 80% hoger in drogestofopbrengst ten opzichte van gele mosterd. Mengsels binden meer koolstof, benutten het water beter, hebben een hogere stressresistentie en verhogen de diversiteit van het bodemleven.\n\nVoorbeeld van een mengsel van haver en gele mosterd\nFoto’s Christoffel den Herder, Delphy, oktober 2018\n\nGezaaid is 40 kg haver en 40 kg gele moterd per ha. \nDe mosterd onderdrukt het onkruid zeer goed. De bovenlaag van de bodem is poreus. \nWortels van haver gaan wormgangen en gangen van uienwortels in.\n\nRegenwormen helpen mee om een mooie bodemstructuur te krijgen.\nEnkele combinaties van groenbemesters mogelijk tot half september\n\nBouwplan met kool 50 kg haver + 4 kg phacelia + 10 kg alexandrijnse klaver\nLiever kruisbloemigen zo mogelijk weglaten\n\nBouwplan zonder erwten 75 kg haver + 50 kg wikkeWikke is zeer verwant met erwt\n\nBouwplan met erwt 75 kg haver + 15 kg alexandrijnse klaverAlternatief voor haver + wikkeWintervaste groenbemester75 kg haver + 15 kg inkarnaatklaver of 8 kg perzische klaver\n\nInkarnaat en perzisch zijn wintervast\n\nKeuze van het mengsel\n\nZo divers mogelijk, niet wintervast Mengsel met bijvoorbeeld zonnebloem, phacelia, boekweit, borage, serradelle, vlas, alexandrijnse klaver, niger (gingelikruid), tillage radish en evt nog mengen met granen (granen zijn altijd winterhard). Bijvoorbeeld 50 kg haver en 20 kg groendivers Neutkens.Bij vroege zaai (voor 1 september) geen borage en boekweit ivm zaadvorming\n\nBreed mengsel15 kg japanse haver + 2 kg niger (gingelikruid, 2 kg phacelia, 6 kg zonnebloem, 4 kg alexandrijnse klaver en 4 kg serradelle).\n\nMengsel met gele mosterd8 kg gele mosterd, 4 kg phacelia, 10 kg alexandrijnse klaver\n\nGroenbemester zonder vlinderbloemige8 kg gele mosterd, 4 kg phacelia, 4 kg niger\n\n50 kg haver kan vervangen worden door 50 kg zomergerst of 40 kg rogge. Kijk ook bij de granen naar diversiteit en vruchtopvolging en de keuze van granen in het bouwplan. Granen in een groenbemester zorgen voor verhoging van het koolstofgehalte. Een groot voordeel van granen is daarnaast ook dat er minder onkruid in de groenbemester groeit. Dit effect is zeker sterk bij haver, japanse haver, gerst en rogge. De zomergranen vriezen zelden of niet uit, tenzij ze al ver in ontwikkeling zijn.\nOrganische stofaanvoerEen flinke groenbemester levert 2-3 ton droge stof (is 700-1000 kg effectieve organische stof!). Een mengsel specifiek gericht op organische stofaanvoer is bijvoorbeeld:30% Japanse haver, 30% Alexandrijnse klaver, 20% Ethiopische mosterd en 20% facelia.\nTijdstip inzaaien\nVerlies zo min mogelijk tijd met inzaaien. Bestel zaaizaad op tijd. Bij (wortel)onkruidendruk is een stoppelperiode zinvol. Bedenk wel dat elke groeidag er één is. Veel groenbemestersoorten worden het beste nog in augustus ingezaaid. “Een dag in augustus is een week in september”. \nIn de biologische teelt (2015)\n\nMoet biologisch zijn: Alexandrijnse klaver, bladrammenas, gele mosterd, japanse haver, haver, perzische klaver, zomerwikke-Mag gangbaar zijn (ontheffing hoeft niet te worden aangevraagd): Phacelia, winterwikke, zonnebloem en vlas-Eerst ontheffing aanvragen: Niger, tillage radish, boekweit, borage en inkarnaatklaver\n\nAfzonderlijke soorten\nTillage Rettich\nTillage Rettich (TR) is een kruisbloemige die een zeer dikke penwortel vormt. Er wordt gezegd dat deze wortel verdichte bodemlagen los kan maken. Dat is maar beperkt het geval. Een sterk verdichte laag wordt niet doorbroken. Bij een verdichte laag met enige poriën kan de wortel wel in deze poriën groeien en vergroten. Tillage Rettich is een goede groenbemester op verdichte gronden met een hoge pH-waarde die door bijvoorbeeld woelen los gemaakt zijn. De dikke penwortel verhindert inzakken van de losgemaakte grond. Belangrijk is dat de penwortel de belangrijkste wortel is. De zijwortels zijn teer en dragen weinig bij aan bodemstructuur of humusopbouw.Tillage Rettich is te vergelijken met lupine, maar lupine is voor zure grond en Tillage Rettich voor alkalische. Tillage Rettich maakt deel uit van het Solarigol mengsel van TerraLife. Tillage Rettich vriest in de winter dood.\nNa aardappels\nGroenbemesters telen na aardappel is niet zo gebruikelijk, maar er zijn wel degelijk mogelijkheden. In het zuidoostelijk zandgebied is telen na 2021 zelfs verplicht. Uit onderzoek blijkt dat tagetes heel goed tot 15 augustus gezaaid kan worden. Het effect is dan nog 5 jaar zichtbaar. Naast tagetes kan tot begin september ook gedacht worden aan Chitwoodi-resistente bladrammenas en gele mosterd. Gele mosterd levert vooral ondergronds meer organisch materiaal dan bladrammenas. Japanse haver kan tot laat in de herfst gezaaid worden. Deze geeft minder kans op Prattylenchus penetrans dan rogge of grassen. Onder de 8 tot 10 graden celcius zijn aaltjes niet meer actief. Wat later wordt deze temperatuur bereikt en een grasgroenbemester kan dan nog redelijk groeien. \nStikstofwerking in het jaar na onderwerken\nBij een zwaar ontwikkelde niet-vlinderbloemige groenbemester trekt u 30 kg N van het bemestingsadvies af.Bij een licht ontwikkelde niet-vlinderbloemige groenbemester: 15 kg N per ha. Bij een zwaar ontwikkelde vlinderbloemige groenbemester: 40 kg N per ha.\nAaltjes\nEr is geen groenbemester die alle schadelijke aaltjes bestrijdt. Groenbemestermengsels hebben in vele opzichten de voorkeur, maar een soort in het mengsel kan toch veel schade aanrichten omdat aaltjes hun groenbemester specifiek uitkiezen. De groenbemesterkeuze vergt dus veel aandacht.\nBietencysteaaltjes: multiresistente bladrammenas Doublet Plus van LG seeds geeft de hoogste bestrijding van bietencysteaaltjes (BCA1; &gt;90% afname), M. chitwoodi, fallax en hapla en het tabaksratelvirus. Bladrammenas Final Plus is BCA-1. Vermijd bladrammenas- en mosterdrassen die niet resistent zijn voor bietencysteaaltjes, klaver, wikken, daikon (tillage) rammenas, bruine en Ethiopische mosterd en boekweit.\nWortelknobbelaaltjes: tegen M. chitwoodi en ook M. fallax en M. hapla is Doublet Plus de aangewezen bestrijder. Ook Terranova Plus en Nemaradux bestrijden wortelknobbelaaltjes. Vermijd Gele/ bruine/ Ethiopische mosterd, Italiaans raaigras, Japanse haver, rogge, klavers, wikken en boekweit.\nWortellesieaaltjes:Tagetes patula geeft een actieve doding van Pratylenchus penetrans. Japanse haver geeft eenzelfde en beperkte afname als zwarte braak. Vermijd bladrammenas, gele mosterd, vlinderbloemigen, Italiaans raaigras en rogge.\nVrijlevende aaltjes: bladrammenas en gele mosterd geven een beperkte vermeerdering van vrijlevende wortelaaltjes. Vermijd grasgroenbemesters.\nStengelaaltjes: Grasgroenbemesters geven een beperkte vermeerdering van stengelaaltjes. Vermijd Gele/ bruine/ Ethiopische mosterd, klaver, wikken, luzerne, boekweit, nyger, deder.Maïswortelknobbelaaltje vermeerdert zich op alle grassen. Bladrammenas, gele mosterd en phacelia hebben er geen invloed op.\nLiteratuur\nKoopmans, C. en G.J. van der Burgt, 2001. Mineralenbenutting in de biologische landbouw. Louis Bolk Instituut, Driebergen.\nOverige bronnen: Naturim.nl, Akkerwijzer.nl, LGseeds.nl, Delphy.nl. \n\nDe wortels van gele mosterd. \nGele mosterd heeft een penwortel. Deze is slechts beperkt in staat om de grond los te maken. De overige wortels (foto) zijn heel teer en verzorgen de bodemstructuur nauwelijks. Teel gele mosterd niet voor bodemverbetering. Daar zijn granen en grassen voor."
  },
  {
    "objectID": "goedbodembeheer/akkerbouw-loess.html",
    "href": "goedbodembeheer/akkerbouw-loess.html",
    "title": "AKKERBOUW Loess",
    "section": "",
    "text": "Lössgronden zijn kalkloos en kennen daardoor talloze problemen zoals verdichting en erosie. Omdat het kleigehalte niet hoog is kunnen ze bij goed beheer hele goede akkerbouwgronden zijn"
  },
  {
    "objectID": "goedbodembeheer/akkerbouw-loess.html#inleiding",
    "href": "goedbodembeheer/akkerbouw-loess.html#inleiding",
    "title": "AKKERBOUW Loess",
    "section": "Inleiding",
    "text": "Inleiding\nDe lössgronden zijn tussen 8500 een 11000 jaar geleden afgezet als windafzetting. Het fijne materiaal werd vastgelegd in een steppevegetatie. Doordat het in een vegetatie met veel grassen bezonk is het van nature enigszins poreus en dat bepaalt nu nog mede de gunstige eigenschappen in de landbouw. De lössgronden liggen op oude maasterrassen. Omdat Zuid-Limburg tijdens de ijstijden geleidelijk hoger kwam te liggen moest de Maas zich insnijden. Er ontstonden terrassen met Maasafzettingen. De hoogste zijn de oudste. Deze laatste zijn bedekt met een lösslaag van 3 – 5 m dik. De lage terrassen met 8 – 15 m löss. Het lösslandschap is door de hoogteverschillen tussen de terrassen zeer reliëfrijk.\n\nDe löss is ooit kalkrijk afgezet. De kalk is uit de bovenlaag verdwenen. Plaatselijk wordt kalkrijke löss op enkele meters diepte nog wel aangetroffen. Löss bestaat uit 15% zand, 15% klei en 70% silt (2-50 µm)\nHet bodemprofiel\nIn de lössgronden treedt een bijzonder proces op. Kleideeltjes zijn hele kleine dunne schijfjes. Ze lijken een beetje op mica dat in kachelruitjes wordt gebruikt en zijn daar ook aan verwant. Wanneer er kalk in de grond zit zijn deze kleideeltjes stabiel en kunnen zich goed binden met humus. Ze geven de grond zo een stabiele structuur. Is de grond zuur dan verdwijnt de stabiliteit van deze dunne kleiplaatjes. De onderlinge binding van de deeltjes vermindert. Ze kunnen nu uit gaan spoelen. Dit gebeurt vooral in de zomer bij zware regen langs scheuren in de grond. De deeltjes komen zo in diepere lagen terecht. De zanddeeltjes zijn veel minder gevoelig voor uitspoelen. Wanneer dit vele honderden tot duizenden jaren gebeurt is het gevolg dat de bovengrond steeds zandiger wordt en de laag onder de bouwvoor steeds zwaarder. Een lössgrond gaat bovenin in de richting van een zandgrond. De gronden heten dan brikgronden. In de lössgronden verliezen niet alleen de kleideeltjes stabiliteit, maar de grond als geheel ook. Wanneer de lössgronden op een helling liggen, wat vaak het geval is, kan de grond door het verlies aan stabiliteit wegspoelen naar lagere delen. Deze erosie is bij het grootste deel van de lössgronden opgetreden. De grond in de dalen is van boven aangevoerde grond. Wanneer op de helling de bovenste laag verdwijnt komt de laag aan de oppervlakte waar de kleideeltjes naar toe zijn gespoeld. Die liggen dan opnieuw aan de oppervlakte. Door de erosie is de grond als het ware verjongd. Bij de gronden die op de vlakke top van de heuvels lagen is geen erosie opgetreden en hebben we nog het oude profiel, dus een zandige bovenlaag met daaronder een zwaardere laag met ingespoelde klei.\n\n\n\nverdichting door ingespoelde klei brikgrond Limburg loess\n\n\nBij deze bodem op lössgrond is mooi te zien wat de gevolgen zijn van uitspoeling van kleideeltjes. Oorspronkelijk was het materiaal homogeen. Uit de bovenlaag zijn kleideeltjes gespoeld en deze is daardoor zandiger geworden. In diepere lagen is extra klei terecht gekomen en deze is hierdoor sterk verdicht. Ligt zo’n grond op een helling dan spoelt de bovenlaag makkelijk weg.\n\nEen typische grond met akkerbouw op löss\nWat zien we hier?\n\nDe laag 0-25 cm is redelijk los door ploegen\nDe laag 25-35 cm is sterk verdicht\nDe laag 35-40 cm is matig verdicht\nDe laag dieper dan 40 cm is poreus en goed doorwortelbaar. Hier zien we het volgende:\n\n\nZeer poreuze grond op 70 cm diepte. De grote porie is de gang van een regenworm.\nSamenvattend: De bouwvoor is met ploegen redelijk los te houden, maar met ploegen niet goed te beschermen tegen erosie. De laag 25 tot 40 cm diepte is een probleem. De laag dieper dan 40 cm is poreus en goed doorwortelbaar\nLandbouwkundig gebruik\nDoor het hoge percentage fijne deeltjes houdt löss veel vocht vast. Per 10 cm bodemlaag kan 25 mm vocht vastgehouden worden. De bewortelingsdiepte bepaalt in sterke mate de hoeveelheid beschikbaar vocht. Wanneer ouder gras ondiep wortelt is het gevoelig voor verdroging. Diepwortelende akkerbouwgewassen en fruitbomen profiteren van het beschikbare vocht; tenminste als de grond niet verdicht is. Löss is wel gevoelig voor verslemping. De kieming van de zaden kan hier veel hinder van ondervinden.\n\nVerslempte grond.\nHet grootste probleem bij lössgronden is de erosiegevoeligheid. \nOm erosie te voorkomen is op percelen met een helling vanaf 2% NKG verplicht. Op deze \npercelen mag de grond tot 12 cm diepte bewerkt worden. Een uitzondering op de regel is \ndat er wel geploegd mag worden, als 2% van de oppervlakte van het perceel ingezaaid \nwordt als groenvlak op de plaats waar het water het perceel verlaat. Voor wintergranen \nis het ook toegestaan om te ploegen, voor zomergranen, waaronder maïs, evenwel niet. \nDe mate van erosie is sterk gekoppeld aan structuur en zwaarte van de bodem. Een gewas op de bodem beperkt erosie aanzienlijk.\nMaatregelen\nNiet kerende grondbewerking (NKG)\n\nPloegen, tarwe na korrelmais. De bouwvoor is redelijk los. De resten van de korrelmais liggen onder in de bouwvoor en zijn na bijna een jaar nog niet verteerd.\nDe slechte vertering komt doordat het materiaal koolstofrijk is en er geen makkelijk verteerbare stikstofrijke organische stof in de buurt is. Drijfmest had die kunnen leveren, maar dat wordt door de wetgeving bemoeilijkt. Verder is de grond zelf arm aan bodemleven en kan van daar uit ook niet de vertering bevorderd worden.\n\nNiet kerende grondbewerking, tarwe na korrelmais. Bij deze variant geen oogstresten onder in de bouwvoor\n\nSuikerbieten bij niet kerende grondbewerking. \nIn 2012 is door het Louis Bolk Instituut (Zanen e.a. 2012) onderzoek gedaan naar de bodemstructuur. Dit gaf de volgende resultaten:\n% scherpblokkige elementen laag 0-25 cmwintertarwe\nploegen 22 wintertarwe\ncultivator 16 cm diep 8 wintertarwe\ncultivator tot16 diep en woelen tot 25 cm 10 suikerbiet\nploegen 20 suikerbiet\ncultivator tot 16 cm diep 20 e metingen zijn gedaan na 4 jaar en geven aan dat verdichting van de grond bij NKG hier na 4 jaar niet optreedt in wintertarwe en suikerbiet. Bij vergelijkbaar onderzoek op andere grondsoorten blijkt verdichting vaak lang op te treden.\nZuurgraad\nLössgronden zijn kalkloos en de stabiliteit vermindert bij een te lage pH-waarde. Bodemstructuurproblemen en erosiegevoeligheid nemen dan toe. In de akkerbouw is de wenselijke pH-KCL of pH-CaCl2 6,3-6,8 bij minder dan 10% lutum en 6,6 tot 6,8 bij meer dan 10% lutum. pH-waarden boven de 6,8 zijn niet gewenst vanwege sterkere afbraak van de organischge stof en een minder evenwichtig bodemleven.\nBodembedekking\nOp alle gronden is bodembekking belangrijk, maar bij lössgronden is dit extra belangrijk. Gewassen die in de winter de grond bedekken zijn gunstig. De aandacht voor groenbemesters is vaak nog te gering. In verband met de aaltjesproblematiek bij suikerbiet wordt vaak gele mosterd of bladrammenas geteeld. Voor de bodem zijn granen en grassen als groenbemester veel gunstiger omdat deze met het intensieve wortelstelsel de bodemstrtuctuur veel beter onderhouden."
  },
  {
    "objectID": "goedbodembeheer/draineren.html",
    "href": "goedbodembeheer/draineren.html",
    "title": "Draineren",
    "section": "",
    "text": "Een goede ontwatering is essentieel voor een goede beworteling, voor het bodemleven en voor vertering van gewasresten en mest."
  },
  {
    "objectID": "goedbodembeheer/draineren.html#de-aanleg",
    "href": "goedbodembeheer/draineren.html#de-aanleg",
    "title": "Draineren",
    "section": "De aanleg",
    "text": "De aanleg\nBij drainage is de minimale diepte 60 cm en de maximale 90 cm. De drainageslang moet goed vlak in de sleuf liggen en geen of een licht verloop hebben van 0-20 cm per 100 m lengte. De afstand tussen de  sleuven verschilt per teelt en bodemtype. 10 tot 12 m wordt vaak gekozen. Bij een intensievere aanpak wordt voor 6 m. gekozen en bij hoge eisen of problemen 3 m.  De optimale afstand kan worden berekend met de formule van Hooghoudt (zie onder). De diameter van de buis is 50 mm bij kasteelt en 60 mm bij landbouw en groenvoorziening. er zijn verschillende typen buizen:"
  },
  {
    "objectID": "goedbodembeheer/draineren.html#kokosomhulling",
    "href": "goedbodembeheer/draineren.html#kokosomhulling",
    "title": "Draineren",
    "section": "Kokosomhulling",
    "text": "Kokosomhulling\nHet nadeel van deze omhulling dat de kokos onder vochtige omstandigheden na ca 10 jaar verteerd is. Bij veen en verdichte zandgrond wordt er toch wel voor dit type gekozen. De reden is dat dichtspoelen van  de omhulling met zand bij kokos minder snel voorkomt."
  },
  {
    "objectID": "goedbodembeheer/draineren.html#kunstofomhulling-pp450",
    "href": "goedbodembeheer/draineren.html#kunstofomhulling-pp450",
    "title": "Draineren",
    "section": "Kunstofomhulling (PP450)",
    "text": "Kunstofomhulling (PP450)\nDit is de meest gekozen omhulling. De levensduur kan 50 jaar bedragen. \nNat en toch niet draineren\nIn de winter staan er plassen op het land en de groei van de gewassen is daarna duidelijk minder. Om het probleem te verhelpen wordt de grond gedraineerd of intensiever gedraineerd, soms tot een afstand tussen de sleuven van 3 m. Vervolgens blijkt het probleem vaak niet te zijn verholpen. De reden is dat de plassen vaak het gevolg zijn van een verdichte laag onder de bouwvoor. Het graven van een kuil geeft hier direct uitsluitsel over. Is verdichting het geval, dan is loswoelen en inzaai van een gewas dat diep wortelt nodig. Dit laatste is belangrijk omdat de grond anders weer dicht kan zakken. Bladrammenas, gele mosterd, luzerne en granen zijn mogelijkheden.\nDe formule van Hooghoudt\nIn 1940 werkte Hooghoudt een formule uit om de afstand tussen drainsleuven te berekenen:\n \nPeilgestuurde drainage\nBij peilgestuurde drainage komen de drainagebuizen uit in een verzameldrain. Deze verzameldrain komt weer uit in een put. De afvoer uit de put kan geregeld worden met een verstelbare overstort. Zo kun je er voor zorgen dat het water alleen in het vroege voorjaar afgevoerd wordt. Dat is de tijd dat voor de bodembewerking de grond zo goed mogelijk ontwaterd moet zijn. Later in het seizoen is het vaak belangrijk dat er zo weinig mogelijk water wordt afgevoerd. Het is ook mogelijk dat de verzamelput wordt aangesloten op een pomp. De grondwaterstand in het gedraineerde perceel kan dan lager gemaakt worden dan het oppervlaktewater in de omgeving. Ook extreme neerslag kan zo weggewerkt worden.\n\nLiteratuur\nS.B.Hooghoudt, 1940. Algemene beschouwing van het probleem van de detailontwatering en de infiltratie door middel van parallel loopende drains, greppels, slooten en kanalen. No. 7 in de serie: Bijdragen tot de kennis van eenige natuurkundige grootheden van den grond. Bodemkundig Instituut te Groningen. Rijksuitgeverij Dienst van de Nederlandse Staatscourant. ’s-Gravenhage, Algemeene Landsdrukkerij.\nJ. van Schilfgaarde, 1957. Approximate solutions to drainage flow problems. In: J.N.Luthin (Ed.), Drainage of agricultural lands, p.79-112. Agron. Monogr. 7. ASA, Madison, WI, USA.\nW.H. van der Molen en J.Wesseling, 1991. A solution in closed form and a series solution to replace the tables for the thickness of the equivalent layer in Hooghoudt’s drainspacing equation. Agricultural Water Management 19, pp.1-16\nILRI, 1999, Hooghoudt’s drainage equation adjusted for entrance resistance and sloping land. Lecture notes International Course on Land Drainage, International Institute for Land Reclamation and Improvement (ILRI), Wageningen, The Netherlands. Download van: [1] of direct als PDF: [2].\nJ.Boonstra and K.V.G.K.Rao, 1996, The energy balance of groundwater flow. In: V.P.Singh and B.Kumar (eds.), 1996, Subsurface-Water Hydrology, p. 153-160, Vol.2 of the Proceedings of the International Conference on Hydrology and Water Resources, New Delhi, India, 1993. Kluwer Academic Publishers, Dordrecht, The Netherlands. ISBN 978-0-7923-3651-8. On line: [3] \nILRI, 1997, The energy balance of groundwater flow applied to subsurface drainage in anisotropic soils by pipes or ditches with entrance resistance. International Institute for Land Reclamation and Improvement (ILRI), Wageningen, The Netherlands. Download van webpagina: [4] of direct als"
  },
  {
    "objectID": "goedbodembeheer/bodem-en-kunst.html",
    "href": "goedbodembeheer/bodem-en-kunst.html",
    "title": "Bodem en kunst",
    "section": "",
    "text": "Boomwortels van Vincent van Gogh"
  },
  {
    "objectID": "goedbodembeheer/nieuwe-paginagrasland.html",
    "href": "goedbodembeheer/nieuwe-paginagrasland.html",
    "title": "Grasland",
    "section": "",
    "text": "Grasland"
  },
  {
    "objectID": "goedbodembeheer/Publicatie.html",
    "href": "goedbodembeheer/Publicatie.html",
    "title": "PUBLICATIES",
    "section": "",
    "text": "Bestanden om vrij te downloaden\n\nWERKEN AAN BODEMVRUCHTBAARHEID\nIn ruim 100 pagina’s een praktijkgids over maatregelen om bodems te verzorgen. Nieuwe publicatie met veel actuele informatie. Gericht op akkerbouw, tuinbouw en grasland, oktober 2021.\nDownload Werken aan Bodemvruchtbaarheid\n\n\nBODEMVRUCHTBAARHEID PER BODEMTYPE\nDe belangrijkste aandachtspunten per bodemtype met vele voorbeelden uit de praktijk. Een uniek overzicht over de verschillen in aanpak.\nBodemvruchtbaarheid per bodemtype 6 mb\n\n\nDIAGNOSIS OF SOIL RELATED CROP PROBLEMS\nOverzicht over bodembeheer in de biologische landbouw,\nGerard Oomen Download het document 4 mb\n\n\nDE KOOLSTOF-STIKSTOFDYNAMIEK\nBij bodembeheer gaat het er niet in de eerste plaats om veel koolstofhoudende organische stof in de grond te brengen. Ook verteerbare stikstofhoudende organische stof is nodig. Worden beide tegelijk aangeboden dan maakt het bodemleven de bodem vruchtbaar.\nDe koolstof-stikstofdynamiek 2 mb\n\n\nSTOFFEN IN DE BODEM\nJe kunt beter met voedingsstoffen voor planten omgaan wanneer je ze beter kent.\nStoffen in de bodem 2,5 mb\n\n\nOERNATUUR IS OVERAL\nBij iedere bodem hoort een specifieke natuur. De natuur is krachtig en laat overal de oorspronkelijke natuur zien. Je ziet het als je vanuit de bodem kijkt.\nOernatuur is overal 7 mb\n\n\nBODEMS VAN DE WERELD\nEen overzicht van de belangrijkste bodems van de wereld die voor voedselproductie in gebruik zijn met per bodemtype de aandachtspunten waar de boer aan moet werken en de wijze waarop hij dat kan doen.\nBodems van de wereld 3 mb\n\n\nPRODUCTKWALITEIT\nEen handleiding om niet alleen gericht op kilogrammen te telen, maar ook op smaak en gezondheid. Bodembeheer en raskeuze staan centraal. \nProductkwaliteit 4 mb\n\n\nBODEM ONDER HET LANDSCHAP\nDe betekenis van de bodem voor landschap, landbouw en natuur. Nu in hardcover. Het boek is verkrijgbaar in de boekhandel, bij Bol.com en bij de uitgever Roodbont.nl.\nBekijk een hoofdstuk uit het boek"
  },
  {
    "objectID": "goedbodembeheer/het-kleine-volkje.html",
    "href": "goedbodembeheer/het-kleine-volkje.html",
    "title": "Het Kleine Volkje",
    "section": "",
    "text": "Het Kleine Volkje\n\n### Het kleine volkje\nEvenals de Wortelkindertjes is de onderstaande tekst bedoeld om kinderen het jaarritme te laten beleven. Het  verhaal vertelt wat er onder de grond gebeurt, hoe hieruit het leven in lente en zomer ontstaat en zich er weer in terugtrekt in de herfst.\nHet verhaal is sterk beeldend. Wanneer je als verteller moeilijk in beelden kunt denken kan het zijn dat het verhaal niet zo goed overkomt bij de kinderen. Op zich kunnen kinderen meestal wel goed met beelden omgaan."
  },
  {
    "objectID": "goedbodembeheer/moestuin-stadslandbouw.html",
    "href": "goedbodembeheer/moestuin-stadslandbouw.html",
    "title": "Moestuin stadslandbouw",
    "section": "",
    "text": "Moestuin stadslandbouw"
  },
  {
    "objectID": "janbokhorst/sibyle-von-olfers-de-wortellkindertjes.html",
    "href": "janbokhorst/sibyle-von-olfers-de-wortellkindertjes.html",
    "title": "Sibyle von Olfers: de wortellkindertjes",
    "section": "",
    "text": "Sibyle von Olfers: de wortellkindertjes\n\n### de wortelkindertjes\nKleuters een besef van de bodem bijbrengen kan het beste met fantasie en mooie beelden. Intellectuele weetjes komen later wel. Hieronder het verhaal van de wortelkindertjes van Sibylle von Olfers. \nMoeder aarde en de wortelkindertjes \nOnder de grond, diep in de aarde tussen de wortels van de bomen, zijn de wortelkindjes nog diep in slaap. Ze dromen over de zomer. Ze merken niets van de bijtende wind en de koude sneeuw. Maar als de sneeuw is gesmolten en het langzaam warmer begint te worden, gaat moeder Aarde met een kaars naar ze toe om ze wakker te maken. ‘Wortelkindjes, word eens gauw wakker’, roept moeder Aarde. ‘Pak jullie naald en draad. Jullie moeten alles in orde maken, want de lente komt eraan!’ De kindjes zijn nog een beetje slaperig, maar al gauw rekken ze zich lekker uit, woelen even door hun haar en wrijven het slaapzand uit hun oogjes. ‘Hoera!’, roepen ze, ‘Het wordt weer lente!’ Ze hebben er zo’n zin in om weer naar buiten te gaan en de hele dag te spelen tot de zon ondergaat.\n*Wortelkindjes, snel opstaan,Want de lente komt er aan!Aaahh, ze rekken zich eens lekker uit**En wrijven blij hun oogjes uit*\n\nMoeder Aarde heeft heel veel gekleurde lapjes meegebracht. Elk kindje mag een kleur uitkiezen. Het sneeuwklokje kiest zuiver wit en een bandje van groen, het klaprooskindje kiest rood voor haar jurkje, het boterbloemmeisje helder geel en het vergeet-mij-nietje kiest een hemelsblauw stofje.De wortelkindjes gaan gezellig bij elkaar zitten en beginnen met hun werkje. Ze werken goed door. Ze knippen, naaien en strijken tot hun jurkjes precies zo zijn geworden als ze willen en ze precies passen.\n*Ze naaien zelf hun lenteklerendat hoeven ze niet meer te leren.Met naald en schaar en vingerhoed**Gaat dat werkje heel erg goed.*\n\nAls ze klaar zijn lopen ze in een lange rij naar moeder Aarde. Een voor een laten de kindjes hun nieuwe kleren aan haar zien. Moeder Aarde kijkt over haar bril en zegt verbaasd: ‘Oh, zijn jullie nu al klaar? En wat is het allemaal prachtig geworden!’ Zelfs de mieren die de wol voor moeder Aarde aan het opwinden zijn, komen nieuwsgierig kijken. Zoiets moois hebben ze nog nooit gezien.\n*Alle kindjes staan trots en blijbij moeder Aarde in de rij.Zij vindt alles prachtig versierd,**nu kan de lente worden gevierd!*\n\nDe worteljongetjes zijn intussen ook druk bezig. Zij verven de kevers met hun penselen, zodat ze straks in bonte kleuren rond kunnen vliegen. De lieveheersbeestjes worden rood met zwarte stipjes, de mestkever wordt zwart en extra glimmend geboend en het soldaatje krijgt een laagje bruinoranje verf. De hommels hebben lang geslapen, dus hun vachtje is helemaal in de war. Daarom worden ze lang geborsteld. Ze moeten er allemaal zo mooi mogelijk uitzien. Boven de grond wordt het land al een beetje groen en krijgen de bomen nieuwe blaadjes.\n*De worteljongetje zijn intussenook al stevig aan het klussen.Met hun penselen en zonder te zeuren**geven ze de kevers weer mooie kleuren.*\n\nEn dan is het eindelijk echt lente. Moeder Aarde doet de deur wijd open en alle wortelkindjes en kriebelbeestjes mogen naar buiten, de lentewarmte in. In een lange rij gaan ze het land op. De wortelkindjes dragen hun witte, blauwe en gele bloempjes hoog boven hun hoofdjes en de grasjongens houden hun wapperende halmen goed overeind. De kevers lopen er gezellig tussen en kunnen bijna niet wachten om over het land te kruipen of de lucht in te vliegen.\n*En als de lente haar intrede doet,trekken ze als een bonte stoetvan kevers, bloemen en grappige grassen,**vrolijk door ’t land met grote passen.*\n\nIn het grote bos is nu ook van alles gaan bloeien.De lelietjes-van-dalen openen hun knopjes en laten trots hun kleine belletjes rinkelen. Er vliegen al vlinders rond! Zij vinden het zo leuk om met elkaar in de lucht te stoeien. ‘Hallo wortelkindjes, welkom in het bos’, zegt de glibberslak langzaam. Het bosviooltje heeft nog nooit zoiets gezien en bekijkt hem eens goed vanaf haar veilige plekje achter de boom.\nIn ’t bos, waar hoge bomen groeien,\nzijn lelietjes-van-dalen aan het bloeien.\n’t Viooltje wil zich het liefst verschuilen,\nwant van die slak moet ze bijna huilen.\n\nHet is nu volop zomer. Een beekje stroomt kabbelend door de velden, terwijl de wind zachtjes door het riet aan de oever waait. ‘Kom eens bij me, waterjuffer!, roept het gele lismeisje en probeert de juffer te vangen, maar de waterjuffer speelt liever nog een tijdje in de lucht. Zie je dat de waterlelie zich door het water laat trekken alsof ze de koningin van de beek is? Zij zit daar heerlijk op haar blaadje te dobberen. Zo kan ze alles eens goed bekijken. ‘Kom, het is zo lekker in het water!’ zegt het vergeet-me-nietje tegen haar zusje, nadat ze voorzichtig met haar voetje heeft gevoeld of het water niet te koud is. Ze geeft haar een hand zodat zij ook het water in kan. De kevers vinden het maar lastig om daar tussendoor te krioelen en zeggen tegen elkaar: ‘Laten wij maar ergens anders gaan spelen, hier is het veel te druk!’\n*De hele dag spelen vergeet-me-nietjesin de beek en zingen hun liedjes.Een grasmannetje trekt de lelie in ’t wit**die vorstelijk op haar blaadje zit.*\n\nIn de bloemenweide lijkt het wel altijd feest. De vlinders dansen boven de grassen en bloemen, die hand in hand al een hele tijd aan het dansen zijn. ‘Houd je goed vast aan je halm, grasje, anders val je naar beneden!’ De kevers maken er vrolijke muziek bij. Je kan zien dat ze allemaal heel veel plezier hebben om buiten in de zomerzon te spelen. Ze moeten er af en toe van zuchten: ‘Kon het maar altijd zomer blijven, dat zou pas fijn zijn!’\n*Langs de groene weideranddansen de bloempjes hand in hand.De grassen en kevers vinden het zo fijn.**Ach, kon het maar altijd zomer zijn!*\n\nMaar aan de zomer komt een eind. De herfstwind begint te waaien: ‘Hoei hoei, ga gauw naar huis wortelkindjes, want het wordt koud buiten!’ En hij rukt aan hun kleren, zodat ze bijna van hun lijfjes waaien. In een lange stoet lopen ze allemaal terug naar moeder Aarde. Ze staat al te wachten bij de deur en geeft elk wortelkindje en elke kever een dikke knuffel. ‘Welkom terug klaproosje, kom maar gauw naar binnen snuitkever en bijtje, het is warm en gezellig binnen. Jullie krijgen allemaal wat te eten en te drinken en dan gaan jullie een-twee-drie naar bed, totdat ik jullie weer wakker maak als de lente komt’. En alle wortelkindjes en beestjes kruipen naar beneden, in hun holletje onder de grond en beginnen aan hun lange winterslaap.\n  Dan komt de herfst met veel windgeruis.\nNu willen ze allemaal naar huis.\nHup, gauw naar bed, al het werk is klaar!\nJullie mogen uitslapen tot volgend jaar. \n \n \nSybille von OlfersDe tekeningen in het boek zijn van Sibylle von Olfers. Ze maakte ze in 1905. Het boek straalt een ontwapenende eenvoud uit en is zo fantasierijk en kunstig uitgevoerd dat je nieuwsgierig wordt naar de kunstenaar die achter het boekje zit. \nSibylle von Olfers werd in 1881 geboren op het landgoed Metgethen bij Königsberg in Noord-Duitsland. Ze groeide op in een hecht gezin. Ze was de vijfde van in de rij van acht kinderen. Al vroeg werd duidelijk dat ze goed kon tekenen en veel fantasie had. Ze maakte boekjes met tekeningen voor haar jongere zus waar ze veel mee optrok en die tot veel plezier aanleiding gaven. Haar grootmoeder zei dat ze een wilde hommel was, maar ze was toch stiller en zachtaardiger dan de andere kinderen uit het gezin. Ze kon urenlang met penselen en potloden in een hoekje zitten. Haar tante Marie von Olfers die ook op Metgethen woonde was vaak op de waranda te vinden waar ze schilderde. In navolging van haar tante gaf Sibylle aan bloemen en sneeuwklokjes gezichten. Ze ontdekte ‘mosjongetjes’ en ‘dauwmeisjes’ zo schreef haar nichtje Hedwig von Lölhöffel. Marie von Olfers tekende de typische kinderkopjes met de ruige haartjes en de kapjes om het hoofd, die Sibylle blijkbaar van haar natekende. De neiging om de verborgenheden in de natuur te zoeken moet Sibylle met haar tante gemeen hebben. Ze had heel jong al veel aandacht voor religie en maakte altaartjes met kaarsen er om heen.\nOm financiële redenen moest de familie het landgoed verlaten en betrok een woning in Königsberg. Op 17 jarige leeftijd ging ze naar haar tante in Berlijn die haar verder leerde tekenen en schilderen. Op 21 jarige leeftijd trad ze in bij de Grijze zusters van de heilige Elisabeth. Haar oudere zuster Nina was daar ook ingetreden. Na twee jaar werd ze onderwijzeres op een school in Lübeck, maar kreeg ook les op een school voor kunst. Ze kopieerde daar veel werk van Italiaanse meesters. In deze periode kreeg ze tuberculose en vertrok naar een Kurhaus in het mooie plaatsje Gardone bij het Gardameer. Door de uitbraak van de eerste wereldoorlog moest ze in 1915 weer terug naar Lübeck. Driekwart jaar kon ze haar normale werk doen, maar met Kerst werd ze zieker en stierf na 4 weken op 34-jarige leeftijd.\nHet boek de wortelkindertjes werd haar bekendste boek en een klassieker onder de kinderboeken. Het boek geeft een beeld van de geborgenheid in moeder aarde. Van hieruit volgt spelenderwijs de weg de wereld in en tenslotte een terugkeer naar de geborgenheid.  In de illustraties zijn invloeden herkenbaar van haar tante, van haar leraar Professor Leo Freiherr von Lütgendorf-Leinburg, landschapschilder en directeur van het Dommuseum in Lübeck en van de biedermeier cultuur. Ook de kinderboekjes van Ernst Kreidolf inspireerden haar waarschijnlijk. Verder is ze waarschijnlijk beïnvloed door Engelse kinderboeken. In de tijd van Jugendstil en impressionisme was er een diepgaande bezinning op de huiselijke omgeving en de schoonheid van de tuin. Ook de schoonheid van de natuur en het liefdevolle familieleven kwamen in de belangstelling. Anderen die in dezelfde geest in deze tijd prentenboeken maakten waren Elsa Beskov, Nelly Bodenheim, Astrid Lindgren, Rie Cramer, Henriёtte Willebeek, Beatrix Potter en Kate Greenaway. Niet alle werken van deze schrijfsters worden nu nog uitgegeven. De bijzondere stijl van het boek de wortelkindertjes spreekt velen nu nog aan en er zijn steeds herdrukken.\nBekijk ook een filmpje met de afbeeldingen en Duitse tekst. Wat ook kan is het filmpje af te spelen, het geluid uit te zetten en dan zelf het verhaal bij de afbeeldingen te vertellen.\nHet boek met Nederlandse tekst is uitgegeven door uitgeverij Christofoor. Het is nu niet meer te koop, maar wordt mogelijk weer herdrukt."
  },
  {
    "objectID": "janbokhorst/bodem-en-landschap.html",
    "href": "janbokhorst/bodem-en-landschap.html",
    "title": "Bodem en landschap",
    "section": "",
    "text": "De bodem bepaalt in sterke mate de natuurlijke vegetatie. Overal zijn nog plekken waar de oernatuur in vrijwel ongeschonden wijze nog aanwezig is. Waar maar heel weinig natuur meer is zie je toch overal roorsrpronkelijke natuur. De bodem en de plant willen zich toch steeds weer laten zien. Door de grote diversiteit, veroorzaakt door bodemverschillen, is het Nederlandse landschap een van de meest interessante ter wereld. \nBodem en landschap\nWanneer de mens niet zou ingrijpen; de bodem gaat dan wat vertellen\nOveral in Nederland kun je restanten van de situatie waarbij de mens niet of zeer beperkt in de natuur heeft ingegrepen. Je kunt dat oernatuur of oorspronkelijke natuur noemen. Dit maakt het landschap extra interessant. Het landschap is niet een willekeurig verzinsel van landschapsbeheerders, maar het vormt bijna overal een herinnering aan de oorsprong. Als je goed kijkt, worden veel samenhangen duidelijk. Oernatuur is op iedere bodem weer anders en daarom zeggen de restanten van oernatuur iets over de bodem. De bodemkarteerders die de bodemkaart van Nederland maakten, gebruikten de restanten van oernatuur om plekken uit te kiezen, waar de bodem met een grondboor nader moest worden bekeken.\nEr wordt wel gezegd dat er geen oernatuur meer is, maar dat is niet juist. Oernatuur doet denken aan oerwoud en aan een weelderige groei met veel verschillende planten en dieren. Het Beekbergerwoud bij Apeldoorn heeft bijgedragen aan dit verkeerde beeld. Hier was de natuur inderdaad weelderig, om twee redenen: er was voedselrijk kwelwater uit de hogere delen van de Veluwe en in de bewortelbare zone waren rijke afzettingen van rivieren. Hierdoor kon daar die rijke natuur ontstaan. Dit leidde evenwel tot het verkeerde idee dat alle natuur in Nederland zonder de mens die kant op zou gaan.\nHieronder volgt een beeld van Nederlands oernatuur per bodemtype aan de hand van foto’s. Een pdf met uitvoeriger informatie over Nederlands oorspronkelijke natuur kunt u downloaden: Oernatuur_is_overal.\n\n1. Zeekleigronden\n2. Hogere rivierkleigronden\n3. Veengronden\n4. Zware kalkloze kleigronden\n5. Podzolgronden\n6. Enkeerdgronden\n7. Zandgronden in beekdalen\n8. Veenkolonien\n9. Loess en oude rivierklei\n\n1. Zeekleigronden\n\n\nZeeklei-landschap in Zeeland\n\nDit essenbos met brandnetelondergroei bij Lelystad geeft een indruk van de natuur die zich zonder ingrijpen van de mens zal ontwikkelen. Onder nattere omstandigheden zullen er ook veel wilgen en riet groeien.\n2. Hoge rivierkleigronden\n\n\nKersenboomgaard bij Zoelen\n\nBos met essen en veel ondergroei bij Zoelen. Verder komen er eik, beuk, linde en veel prunussoorten voor.\n3. Veengronden\n\n\nOp het veen is het elzenbroekbos overheersend wanneer er ook wat klei in de bodem zit. Onder armere omstandigheden gaat veenmos overheersen en ontbreken bomen.\n4. Zware kalkloze kleigronden\n\n\nKomklei in de Betuwe\n\nNatuurlijk bos op komklei met els, wilg en populier bij Lopik\n5. Podzolgronden\n\n\nBerken langs de wegen herinneren aan de oorspronkelijke vegetatie\n\nHeide in Drenthe met grove den, eik en berk\n6. Enkeerdgronden\n\n\nRijk gemengd bos bij Doorn op de Utrechtse Heuvelrug met eik, beuk en linde\n7. Zandgronden in beekdalen\n\n\nOntgonnen broekbos met restanten elzenbos\n\nIn het elzenbroekbos bij Leusden\n8. Veenkoloniën\n\n\nBij Sappemeer in Groningen\n\nNatte podzol in Drenthe met veenmos en pijpenstrootje\n9. Loess en oude rivierklei\n\n\nOude rivierklei bij Drempt in de Achterhoek. Bomen zijn vooral eiken.\n\nEikenbos op oude kalkloze klei met een briklaag bij Drempt"
  },
  {
    "objectID": "janbokhorst/bandendruk.html",
    "href": "janbokhorst/bandendruk.html",
    "title": "Bandendruk",
    "section": "",
    "text": "Steeds zwaardere lasten en vaker rijden onder te natte omstandigheden. Let op de banden.\nBodemverdichting ontstaat door een onjuiste balans tussen de door berijding uitgeoefende drukken/krachten en de draagkracht van de grond. Bodemverdichting wordt voorkomen als de door banden uitgeoefende druk lager is dan de draagkracht van de bodem. In de praktijk worden de toelaatbare as en wiellasten meestal overschreden door de transportvoertuigen die bij de oogst en mesttransporten worden gebruikt.De reactie van de grond op het contact wiel-grond is zeer complex. Hierin zijn het vochtgehalte en verticale bodemdruk de belangrijkste parameters.\nDe volgende vuistregels gelden voor de maximaal toelaatbare gemiddelde bodemdruk:\nmaximale bodemdruk normaal: 1 barvoorjaar (bouwland): 0,5 bar.\nVeel voorkomende bandendrukken:Transport 2 - 6 bar\nVoorwiel tweewielaangedreven trekker 2 - 3 barMaaidorsers 2 - 3 barZelfrijdende bietenoogstmachines 2 - 3 bar\nEen gemiddelde bodemdruk van 1 bar komt overeen met een last van 10 ton op een contactvlak van 1 m². De grootste landbouwband (met een breedte van 110 cm en een diameter van 186cm) heeft bij de juiste belasting/bandenspanning een contactvlak van ongeveer 0,5 m². Dit betekent bij toepassing van de 1 bar regel dat de grootste band maximaal 5 ton mag dragen. Bij toepassing van de 1 bar regel zijn de volgende lasten toelaatbaar:- Wiellast: maximaal 5 ton.- Aslast: maximaal 10 ton\nMaximale lasten voor een- twee- en drie-assige wagens (gewichten in tonnen)Enkele as Gestuurde tandemas Gestuurde drieasser\nMaximum nuttige as 8 15 22Maximum voertuiggewicht 10 20 30Maximum aslast 10 10 10Maximum wiellast 5 5 5Een groot aantal voertuigen heeft een te hoge bodemdruk. De oplossing moet worden gezocht in een aantal maatregelen om deze bodemdruk te verlagen:-Bredere banden.-Meer banden-Verlagen bandenspanning (dit is niet zonder gevolgen voor last of snelheid)-Rubberrupsen\nNiet op alle voertuigen zijn de grootste banden te plaatsen, dus zal men moeten werken met lagedrukbanden en een drukwisselsysteem. Hierdoor kan een voertuig met 30 ton totaalgewicht toch met een toelaatbare bodemdruk van maximaal 1 bar op het land en met een hogere druk weer op de weg rijden.Een drukwisselsysteem verzorgt een lage bandenspanning op het veld.Door toepassing van een drukwisselsysteem rijdt de trekkerachterband op de weg bijvoorbeeld op 1,7 bar en in het veld op 0,8 bar bandenspanning.\nVoor de hoofdbewerking van het zaaibed wordt steeds meer de driewielige trekker gebruikt (zogenaamde “Trike”). Een 3 meter Trike kan met drie brede banden op lage druk een 3 meter breed homogeen aangedrukt zaaibed maken.\nMet een halfrupssysteem is een lage bodemdruk te realiseren. Het contactvlak van deze 37,5 cm brede rupsband is vergelijkbaar met het contactvlak en een 105 cm brede 66x43.00-25 luchtband.\nDe rubberen rupsen kunnen een goede aanvulling zijn wanneer de banden geen oplossing meer kunnen bieden. Door het gebruik van rupsen kan de bodemdruk worden verlaagd tot 0,2 tot 0,5 bar. Met name de halfrupssystemen zijn een goede oplossing om de trekkracht te vergroten onder moeilijke omstandigheden.\nAlgemeen:- Bandenspanning op het land: 0,4 tot 0,8 bar.- Meerassers moeten gestuurd zijn."
  },
  {
    "objectID": "janbokhorst/water-in-de-grond.html",
    "href": "janbokhorst/water-in-de-grond.html",
    "title": "Water in de grond",
    "section": "",
    "text": "Water in de grond\n\n### WATER IN DE GROND\nMet het veranderende klimaat wordt water in de grond steeds belangrijker. Teveel en te weinig. Beide komen vaker voor. \nWater in de grond \nDe porien in de grond die voor de plant beschikbaar water vasthouden zijn klein en kun je niet met het blote oog zien. Bij meer organische stof en meer klei kan de bodem meer water vasthouden. Teveel klei is evenwel niet gunstig.\nWater in de bodem is belangrijk voor:-de verdamping door planten-het bodemleven en daarmee voor de vrijmaking van voedingsstoffen uit de bodemorganische stof, mest en compost\nWater wordt in de grond vastgehouden in de kleinere poriën. Des te meer klei en des te meer organische stof een grond bevat, des te meer kleinere poriën er zijn en des te meer water de grond kan vasthouden. Een goede verzorging van het humusgehalte door gebruik van mest, compost en de teelt van gewassen die veel organisch materiaal achterlaten, is mede vanwege de vochtvoorziening van belang.Begrippen\nVerzadigdEen waterverzadigde grond is een grond waarbij alle poriën met water zijn gevuld.\nVeldcapaciteitAan het eind van de winter of in andere delen van het jaar ongeveer 24 uur na veel regen, dus op het moment dat er geen water meer uit de grond zakt, is de grond op veldcapaciteit. In deze situatie zijn alleen de poriën kleiner dan 0,03 mm met water gevuld. Dit zijn poriën die je niet met het blote oog kunt zien. De grotere poriën die je wel kunt zien zijn van belang voor de luchttoetreding, de beworteling of de snelle afvoer van veel water, maar niet voor de vochtvoorziening van de gewassen.VerwelkingspuntWanneer de gewassen in toenemende mate vocht aan de grond onttrekken, treedt tenslotte verwelking op. De poriën waar dan nog vocht in zit, zijn zeer klein. Kleiner dan 0,0003 mm. Het moment waarop verwelking optreedt, is voor de meeste gewassen ongeveer gelijk.Er is wel enig verschil. Erwten en bonen verwelken vrij snel. Gerst en vooral zonnebloemen trager.Beschikbaar waterHet vocht in de grond tussen veldcapaciteit en verwelkingspunt is de hoeveelheid beschikbaar water. Wel is het zo dat des te dichter het vochtgehalte bij het verwelkingspunt ligt, des te moeilijker de planten het vocht kunnen onttrekken. Er treedt al groeivertraging op voordat het verwelkingspunt wordt bereikt.\nDe hoeveelheid voor de plant beschikbaar vocht is het verschil tussen veldcapaciteit en verwelkingspunt.\nBeschikbaar bodemvocht per 10 cm:\nhumusarm zand 5 mmhumusrijk zand 12 mmzavelgrond 21 mmzware klei 15 mm\nWat in bovenstaande tabel opvalt is dat een zware klei minder vocht kan leveren dan een lichte. Dit komt omdat de klei het water sterk bindt. Een zware klei waar de planten al op verwelken bevat nog 34 volumeprocenten vocht.Een hulpmiddel om de waarden te beoordelen is het gegeven dat een goed groeiend gewas ca 4 mm water per dag verbruikt. Een behoorlijke regenbui in de zomer van 8 mm geeft dus maar voor twee dagen water. Een humusarme zandgrond die tot 40 cm diepte doorwortelbaar is, kan de planten 20 mm water geven (40 cm maal 5mm per 10cm = 20 mm). Het moet dan om de 20/4 = 5 dagen 20 mm regenen, want anders treedt groeivertraging op. Bij een zavelgrond die 40 cm doorwortelbaar is de hoeveelheid beschikbaar vocht 40/10 x 21mm = 84 mm, dus goed voor 84/4 is 21 dagen groei.Een en ander geeft aan hoe groot het belang van het vochthoudend vermogen is voor de waarde van een grond. Op humusarme zandgronden is hierdoor vaak geen landbouw meer mogelijk en vind je bijv. bos of heide.Gewassen gebruiken gemiddeld zo’n 500 mm water (125 dagen is ruim 4 maanden 4 mm per dag). In het groeiseizoen valt er gemiddeld 400 mm regen. dus een tekort van 100 mm. Om ook in een drogere periode een goede groei te hebben moet de bodem 150 tot 220 mm beschikbaar vocht hebben. Het zal duidelijk zijn dat veel gronden niet voldoende vocht kunnen leveren.\nNaast de regen en het beschikbare vocht in de grond speelt ook nog een andere factor bij veel gronden een rol, namelijk de capillaire opstijging. Wanneer het grondwater niet te diep staat, kunnen de wortels water aan het grondwater onttrekken.Hierbij kunnen de volgende waarden aangehouden worden: er kan tenminste 2 mm water per 24 uur uit de ondergrond aangevoerd worden wanneer de afstand tussen de diepste wortel en het grondwater in de zomer kleiner is dan 65 cm bij klei, 100 cm bij zavel en 80 cm bij zand.Met deze gegevens kan de hoeveelheid beschikbaar bodemvocht uitgerekend worden.\nRekenvoorbeeld beschikbaar vocht op een zavelgrond-zomergrondwaterstand 150 cm onder maaiveld-doorwortelbare diepte 70 cmDe doorwortelbare laag levert 70/10 x 21 = 147 mm waterDe afstand tussen diepste wortels en het grondwater is 150 -70 = 80 cm, maar mag bij een zavelgrond 100 cm zijn. Er is dus een capillaire opstijging van 2 mm per etmaal mogelijk en er kan bij een groei periode van 90 dagen 90 x 2 = 180 mm nageleverd worden. De totale beschikbaarheid is147 + 180 = 327 mm. Nodig is 150 tot 220 mm en op deze grond zijndus geen vochtproblemen te verwachten."
  },
  {
    "objectID": "janbokhorst/landschap.html",
    "href": "janbokhorst/landschap.html",
    "title": "LANDSCHAP",
    "section": "",
    "text": "LANDSCHAP\n\n    [Welk landschap en welke oorspronkelijke natuur hoort bij de bodems van Nederland](bodem-en-landschap.html#Bodemenlandschap2019)"
  },
  {
    "objectID": "janbokhorst/kalk.html",
    "href": "janbokhorst/kalk.html",
    "title": "kalk",
    "section": "",
    "text": "kalk\n\n### bekalken\nWaarom is de zuurgraad belangrijk?Wat is gips eigenlijk?\nDe betekenis van de zuurgraad\nIn de praktijk komen door verwaarlozing vaak te lage pH-waarden voor, maar vaak ook te hoge. Te hoge pH-waarden komen voor doordat de bemestingsadviezen vaak te hoge waarden als streefwaarde hebben. De adviesbasis komt tot stand door te onderzoeken bj welke pH-waarde de hoogste opbrengst tot stand komt. Dit zijn vooral korte termijnproeven. Dat door een te hoge pH organische stof wordt afgebroken en de bodemkwaliteit achteruit gaat, valt bij korte termijnproeven niet op. Een te hoge pH kan ook veroorzaakt worden doordat de meststoffenhandel graag veel kalk wil verkopen. Kalk heeft veel invloed op de bodemstructuur. Door zelf de bodemstructuur en de gewasgroei te beoordelen kan het beste een goede keuze gemaakt worden rond de te geven hoeveelheid kalk. Is de bodemstructuur goed, dan is het niet altijd nodig om te bekalken. Let er ook op dat dierlijke mest ook de pH kan verhogen. Bij afwezigheid van problemen is de goedkoopste kalkmeststof de beste.Een goede zuurgraad is esentieel voor de bodemkwaliteit.\nGebruik van gips en ongebluste kalk (brandkalk)\nGips en ongebluste kalk (Brandkalk) kunnen op zavel- en kleigronden gebruikt worden om de structuur te verbeteren.De kalk die in zavel en klei zit, lost bij weinig aanvoer van organisch materiaal niet voldoende op bij een hoge pH-waarde. Gips en ongebluste kalk zijn direct in water oplosbaar en hieruit komt calcium wel snel vrij. De calciumionen zijn grote ionen met weinig lading op de oppervlakte. Hierdoor ontstaat er geen dikke watermantel rond de ionen. Wanneer ze op de kleiplaatjes zitten wordt de structuur en bewerkbaarheid duidelijk beter. Bij bijvoorbeeld natrium en magnesium, ionen met een dikke watermantel, is dit juist niet het geval.\nGips veroorzaakt een toename van de zoutconcentratie in de grond omdat het in water oplosbaar is. Gips heeft geen effect op de zuurgraad van de bodem, ongebluste kalk wel. Op kleigronden met een hoge pH is de verhoging van de pH door ongebluste kalk echter verwaarloosbaar.De adviesgift van gips is, afhankelijk van de bodem, tussen de 6 en 12 ton per hectare.Wel kan er uitspoeling plaatsvinden van sulfaat naar het grondwater bij extreme giften.\nDe ongebluste kalk wordt in de praktijk specifiek ingezet op bepaalde gronden met een slechte structuur. Dit zijn bijvoorbeeld de knipkleigronden met veel magnesium en natrium aan de kleideeltjes. Ongebluste kalk met magnesium kan een positief effect hebben op de Calcium/Magnesium verhouding. Een kleigrond met een optimale bewerkbaarheid bevat 70 tot 80% calcium in het kleihumuscomplex en 6 tot 12 % magnesium.De ongebluste kalk moet voldoende fijn gemalen zijn om een optimaal effect te krijgen.De adviesgift bedraagt vaak ca. 1500 kg per hectare.\nGips kwaliteitGips (CaSO4) bevat 20 -25 % CaO, ongebluste kalk bestaat voor zo’n 85 % uit calciumoxide. Gips is een natuurproduct maar is ook een bijproduct bij chemische processen. Het kan daarom vervuild zijn met zware metalen. Daarom moet men bij toepassing van gips vragen naar een analyse."
  },
  {
    "objectID": "janbokhorst/stadslandbouw.html",
    "href": "janbokhorst/stadslandbouw.html",
    "title": "Stadslandbouw",
    "section": "",
    "text": "Bodems in en rond de stad moeten op dezelfde wijze beheerd worden als moestuinen en landbouwpercelen. Verontreinigingen vergen wel meer aandacht.\n1. Inleiding\nBodems in de stad zijn deels gelijk aan die in de landbouw, deels zijn het bodems die een zeer uiteenlopende samenstelling hebben. Sterke verdichting komt veel voor of afsluiting door bestrating of bebouwing. Stenen en verontreinigingen kunnen aanwezig zijn. Het gebruik is divers: park, laanboom, gazon en stadslandbouw. Als het ergens nodig is om eerst een kuil te graven alvorens aan de slag te gaan, dan is het wel in de stad.\nSteeds meer mensen krijgen te maken met bodems in de stad. Het aantal mensen dat in de stad woont neemt toe, maar ook het percentage van de totale bevolking dat in de stad woont:\n\nVooral in Europa en Noord-Amerika concentreert de bevolking zich in de stad.\n\nBevolking in de stad per continent\nDe bodems in de stad zijn te onderscheiden in bodems voor stadslandbouw, gazon, groenvoorziening en laanbomen. Op het gebruik voor stadslandbouw en bomen wordt in het volgende nader ingegaan.\n2. Stadslandbouw\n2.1. Verontreinigingen\nEen eerste vereiste bij gebruik voor voedingsmiddelen is dat de grond schoon is. Onderzoek moet dat uitwijzen. Wanneer er geen reden is om aan verontreiniging te denken, kan een onderzoek naar zware metalen meer zekerheid geven. Meestal worden dan acht zware metalen onderzocht. De normen voor schone grond zijn in bijgaande tabel aangegeven.\n U hebt een geweldige manier gekozen om afbeeldingen en tekst te integreren in uw website. Verplaats de afbeelding naar een willekeurige locatie in deze container. De tekst wordt automatisch om de afbeelding heen geplaatst. U kunt evenementen, teamleden, nieuwe producten en meer op eenvoudige en creatieve wijze weergeven. Voeg een afbeelding toe uit de afbeeldingenkiezer en bewerk deze zoals u normaal gesproken doet voor afbeeldingen in het systeem. U kunt de afbeelding bijvoorbeeld koppelen aan bestaande pagina’s van uw site, een website-URL, een pop-up of een anker. Nadat u een afbeelding hebt gekozen, voegt u de tekst toe. U kunt tekst toevoegen die de geselecteerde afbeelding beschrijft, of de afbeelding enkel ter decoratie gebruiken. hebt een geweldige manier gekozen om afbeeldingen en tekst te integreren in uw website. Verplaats de afbeelding naar een willekeurige locatie in deze container. De tekst wordt automatisch om de afbeelding heen geplaatst. U kunt evenementen, teamleden, nieuwe producten en meer op eenvoudige en creatieve wijze weergeven. Voeg een afbeelding toe uit de afbeeldingenkiezer en bewerk deze zoals u normaal gesproken doet voor afbeeldingen in het systeem. U kunt de afbeelding bijvoorbeeld koppelen aan bestaande pagina’s van uw site, een website-URL, een pop-up of een anker. Nadat u een afbeelding hebt gekozen, voegt u de tekst toe. U kunt tekst toevoegen die de geselecteerde afbeelding beschrijft, of de afbeelding enkel ter decoratie gebruiken.\nBij aanwijzingen voor verontreiniging door andere stoffen vanwege de geschiedenis van het perceel of omdat er sporen van verontreiniging worden aangetroffen, worden vaak in eerste instantie naast zware metalen ook PAK en EOX geanalyseerd. De streefwaarden hiervan zijn respectievelijk 2,55 en 0,8 mg/kg ds.\nBij de beoordeling van de waarden moet er rekening mee gehouden worden dat de opname van planten afhankelijk is van de bodemsamenstelling. Bij een hogere pH-waarde, een hoger organischestofgehalte en een betere bodemstructuur is de opname lager. Een analyse van het product kan uitwijzen of er een probleem aanwezig is. Laboratoris die onderzoek uit kunnne voeren vindt u bij www.labzvl.nl en www.eurolab.nl.\n2.2. Bodembeoordeling en verzorging\nMocht de locatie geschikt zijn voor teelt van voedingsmiddelen, dan moet middels een kuil de bodem beoordeeld worden. De hoogste grondwaterstand moet niet boven 60 cm uitkomen. Het organischestofgehalte van de bovenste 40 cm moet tenminste 3% zijn en indien mogelijk 5%. De bovenlaag moet goed doorwortelbaar zijn. Wanneer dit niet het geval is,kun je die mechanisch losmaken. Soms kan enten van regenwormen effect hebben. Let er op dat er dan 3 soorten wormen geënt moeten worden: rode, grauwe en pendelaars.\nVoor onderhoud van het bodemleven moet er jaarlijks 300 liter van een wat rijkere compost of vaste mest per 100 m2 gegeven worden.\n3. Bomen in de stad\nOm te beoordelen of een bodem geschikt is om een goede groei van bodem mogelijk te maken, is het goed ervanuit te gaan dat in de bodem aanwezig moet zijn:\n-water-lucht-voedingsstoffen\n1. water\nGrondwater kan een belangrijke bron van water zijn. Om te beoordelen of dat ook het geval is, moet middels een kuil de maximale bewortelingsdiepte bepaald worden. Planten die al enige tijd op deze plek staan laten zien hoe diep wortels kunnen komen. Alle planten wortelen ongeveer even diep. Per soort wisselt wel de intensiteit naar de diepte toe, maar veel minder de diepte van de diepste wortel. Is er geen vegetatie dan kan de bodem visueel op poriën beoordeeld worden. Een beoordeling van de indringingsweerstand met een penetrometer heeft maar een beperkte waarde. Vervolgens moet de grondwaterstand tijdens het groeiseizoen beoordeeld worden. Dat kan alleen exact in de maanden juli en augustus. In onderstaande tabel kan nu afgelezen worden of er 2 mm vocht per 24 uur opgenomen kan worden uit het grondwater.\ngrondsoort afstand wortels en grondwater bij 2 mm opstijging per 24 uurzand 80 cmzavel 100 cmklei 40 cmNaast levering van vocht uit grondwater is ook de bovenlaag een vochtbron. De hoeveelheid is afhankelijk van de zwaarte van de grond en het organischëstofgehalte.\ngrondsoort vocht beschikbaar voor boomhumusarm zand 5 mmhumusrijk zand 12 mmzavel 21 mmklei 15 mm\n2. Lucht\nDe luchtvoorziening is bij stadsbomen vaak een groot probleem. Ook hier kan een visuele bodembeoordeling meer inzicht geven. De poriën die vocht vasthouden zijn zo klein dat ze met het blote oog niet te zien zijn. Poriën die lucht aanvoeren zijn wel zichtbaar. Ook wortels geven aan dat er poriën zijn die lucht aanvoeren. Lagen die anaeroob zijn kenmerken zich door een grijze of blauwe kleur en een specifieke geur.\n3. Voedingsstoffen\nDe beschikbaarheid aan voedingsstoffen moet middels een bodemanalyse beoordeeld worden. Mocht de grond op het gebied van water, vocht en voedingsstoffen tekortkomingen vertonen dan zijn maatregelen nodig. Wanneer grondwater potentieel beschikbaar is, is losmaken tot de noodzakelijke diepte (zie boven) wenselijk. Bij verdichting van de bovenlaag van 40 cm is losmaken en aanvoer van compost tot een organischestofgehalte van 3 tot 5% nodig. Bij zeer hoge grondwaterstanden is verhogen van het organischestofgehlate in de laag 20 cm boven het grondwater tot ca 20% wenselijk."
  },
  {
    "objectID": "janbokhorst/mest-en-compost.html",
    "href": "janbokhorst/mest-en-compost.html",
    "title": "Mest en compost",
    "section": "",
    "text": "Mest en compost kunnen een belangrijk onderdeel van goed bodembeheer zijn. Er zijn evenwel veel soorten mest en compost en veel wijzen van behandeling en toepassingen. In het volgende een overzicht."
  },
  {
    "objectID": "janbokhorst/mest-en-compost.html#belang-van-de-bodem",
    "href": "janbokhorst/mest-en-compost.html#belang-van-de-bodem",
    "title": "Mest en compost",
    "section": "Belang van de bodem",
    "text": "Belang van de bodem\nBemesting in relatie tot de bodem. Wanneer welke mest of compost?Globaal is Nederland in te delen in drie groepen bodems die ieder een geheel ander beleid vereisen richting bodembeheer en mest- en compostgebruik. We noemen ze jong, midden en oud en de verspreiding is in onderstaande kaart weergegeven."
  },
  {
    "objectID": "janbokhorst/mest-en-compost.html#bodemkaart-van-nederland-jonge-midden-en-oude-bodems",
    "href": "janbokhorst/mest-en-compost.html#bodemkaart-van-nederland-jonge-midden-en-oude-bodems",
    "title": "Mest en compost",
    "section": "Bodemkaart van Nederland: jonge, midden en oude bodems",
    "text": "Bodemkaart van Nederland: jonge, midden en oude bodems\n\nJonge bodems\nAan de basis van een bodem staan verweringsproducten van gesteentes. Hier groeien planten op en er komt organische stof in de bodem. Wanneer er weinig organische stof is blijven de minerale delen de eigenschappen bepalen. Weinig organische stof kan er zijn omdat een bodem nog niet zo lang vegetatie kent zoals bij rivier- en zeeafzettingen, maar ook omdat een vochtig klimaat en hoge temperatuur een snelle afbraak van organische stof veroorzaakt, zoals in de tropen. Ook door droogte of kou kan er geen organische stofvorming optreden. Gronden met weinig organische stof een weinig afvoer van mineralen door bodemvormende processen noemen we jonge bodems. Dit is dus een kwalitatieve indeling. Jonge bodems kunnen, zoals in de tropen, ook heel oud zijn.\n\n\nMidden bodems\nBij gunstige klimatologische omstandigheden komt er door activiteit van het bodemleven steeds meer organische stof in de bodem, zowel in de bovenlaag als dieper, en de organische stof kan zich ook aan klei gaan binden. We treffen hier gemengd bos aan bij de bruine gronden of steppeachtige vegetaties bij de chenozems. Deze gronden noemen we midden bodems.\n\n\nOude bodems\nBij een neerslagoverschot kunnen bodems onder een vegetatie steeds zuurder en armer worden. Ook kan er dan instabiele zwarte organische stof uit de bovenlaag verdwijnen en op een bepaalde diepte weer inspoelen. Er ontstaan dan podzolgronden. De inspoelingslaag kan ook verdichten waardoor en zeer natte omstandigheden ontstaan en veenvorming optreedt, maar ook daar uitsluitend natte omstandigheden en kou kan er ook veenvorming optreden. Er ontstaan oude bodems.\nLandbouwkundig gezien geeft deze indeling interessante perspectieven. Er zijn bij veel bodems tekortkomingen waar een boer constant aan moet werken. Deels om op korte termijn, deels om op lange termijn een goede groei van de gewassen te krijgen. In het onderstaande enkele voorbeelden. Meer in detail wordt er op de zeven genoemde bodemtypen in hoofdstuk 3 nader ingegeaan. De bodemtypen die in het hiernavolgende overzicht worden genoemd, worden verderop nader beschreven.\n\n\nOrganische stof\nJonge gronden: Werken aan opbouw organische stofMidden gronden: Normaal organische stofbeheerOude gronden: Werken aan de kwaliteit van de organische stof\nKoolstof/stikstofverhouding\nJonge gronden: Koolstofrijke organische stof toevoerenMidden gronden: Organische stof aanvoeren met koolstof en stikstof in een goede verhoudingOude gronden: Siktsofrijke organische stof toevoeren.\nGezien deze verschillen is op jonge gronden groencompost een goede bodemverbeteraar. Ook GFT-compost kan hier gebruikt worden. Teveel gebruik van stikstofrijke meststoffen die weinig organische stof bevatten is hier niet wenselijk. Dit kan alleen als de gewassen voldoende de bodem verzorgen.\nOp oude gronden kan het zijn dat met groencompost een soort organische stof wordt toegevoegd die er misschien al teveel is. Hier moet meer bodemleven ondersteunende compost worden gebruikt. In hoofdstuk 3 wordt per mest- en compostsoort aangegeven wat de aard van invloed op de bodem is.\nEnkele voorbeelden ter illustratie:\n1. Kalkrijke jonge zeeklei\nDe bodem\nDeze is arm aan organische stof. De ondergrond is goed doorwortelbaar en in de zomer is water uit de ondergrond ruim beschikbaar. Door het geringe organische stofgehalte is de kans op een verdichte laag onder de bouwvoor groot en deze kan vaak alleen door regenwormen losgemaakt worden. Opbouw van organische stof is moeilijk door het sterke mineraliserende karakter van deze grond. Stikstofgebrek in het voorjaar en vastlegging van fosfaat zijn problemen die op kunnen treden.\nHet landschap\nPopulier, wilg en es worden veel aangetroffen: bomen die in de zomer een uitbundige bladgroei laten zien. In de herfst is in sommige jaren wel wat geel blad te zien, maar vaak gaan de groene kleuren over in bruin en valt het blad groen of bruin op de grond. Een duidelijke herfst is er niet. Er is zoveel uitbundige groei en vitaliteit dat de afrijping, die bij de herfst hoort, bijna wordt overgeslagen. De groei komt tamelijk abrupt tot stilstand. Vaak wordt het afgevallen blad snel de grond ingewerkt en is er geen of slechts een dunne strooisellaag. De processen in de landbouw lijken hier op: de gewassen vertonen een sterke vegetatieve groei en komen moeilijk tot afrijping. Op het gebied van smaak, suikergehalte en andere eigenschappen die op afrijping duiden, schieten de gewassen op deze gronden vaak tekort.Mest- en compostgebruikOm de eigenschappen van de bodem te verbeteren, mag het toegevoegde materiaal niet te snel afbreken. Daarom is gecomposteerde vaste mest of koolstofrijke plantaardige compost aan te raden. Dat is gunstig voor de productkwaliteit . De opbouw van organische stof is beter gediend door granen en grassen dan door klaverrijke groenbemesters .\n2. Podzolgronden\nDe bodem\nGrote delen van het zandgebied van Noord, Oost en Zuid Nederland bestonden vroeger uit heide. De bodem die hierbij hoort is een podzolgrond. Deze heeft een wat dikkere strooisellaag, met daaronder eerst een witte of grijze uitspoelingslaag en daarna een verkitte laag van ingespoelde humus. In deze arme en zure gronden loopt de beworteling al op geringe diepte vast in de verdichte laag. Het losmaken van deze laag helpt vaak maar tijdelijk en daarom is het belangrijk om vervolgens diepwortelende gewassen te telen. Dieper gravende regenwormen kunnen dit proces ondersteunen.\nHet landschap\nNa de komst van de mens overheerst de heide, maar daarvoor was het ook al een open landschap met plaatselijk heide, mede als gevolg van wilde grazers. Eik, berk en grove den zijn hier typische bomen. In het voorjaar begint de ontwikkeling zeer traag, in de zomer laatde droogte zijn sporen achter. In de herfst is er wel een weinig uitbundige geelkleuring bij eik en berk. Alles wijst erop dat het jaarritme op subtiele wijze wordt afgewerkt, omdat er vanuit de bodem te weinig kracht wordt aangereikt.\nMest en compostgebruik\nIn dit enigszins ingeslapen landschap moet een mest of compost gebruikt worden die de bodem wakker maakt. Wat versere vaste mest is hier op zijn plaats. Lang gecomposteerde plantaardige compost verhoogt wel het vochthoudend vermogen, maar geeft geen andere kwaliteit aan de grond. Bij gebruik van compost is een stikstofrijke niet te oude compost aan te raden, met als voorwaarde dat de pH omhoog wordt gebracht. Hierna kunnen stikstofrijke vlinderbloemige groenbemesters het proces aanvullen.\n3. Rivierkleigronden\nDe bodem\nDit zijn de mooiste gronden van Nederland.Een goed ontwaterde rivierkleigrond waar al langer een vegetatie op staat heeft een duidelijke bodemontwikkeling doorlopen. Het gevolg daarvan is een bovengrond met veel organische stof en een dikkere organische stof houdende laag onder de bouwvoor. Deze laag is door het bodemleven in de loop der tijd volledig gehomogeniseerd en kan wel 80 cm dik zijn. Dit alles leidt tot een goede doorworteling in boven- en ondergrond. Wel kan er wat kalk nodig zijn voor een goede bodemstructuur, maar geen overmaat die leidt tot sterke afbraak van organische stof.\nHet landschap\nBij deze goed ontwaterde grond past een bos met flink ontwikkelde eiken, beuken, essen en vruchtbomen. Het zijn stevige bomen, die volop timmerhout en brandhout van goede kwaliteit leveren. In dit landschap komt de herfst pas goed uit de verf, met rijke kleuren en een overvloed aan vruchten. Dit is het eerste landschap waar vruchten zo overdadig voorkomen. Enerzijds is er veel massa als gevolg van de groei vanuit de bodem, anderzijds zijn er rijpingskwaliteiten aanwezig als zoetstoffen en kleuren door de inwerking van de zon.\nMest- en compostgebruik\nVan nature heeft deze bodem geen tekortkomingen die bijgestuurd moeten worden. De bodem kent een grote stabiliteit en kan invloeden van buiten goed opvangen. Het onderhouden van het proces is hier van belang, met materiaal dat niet te vers en niet te oud is. Gelukkig heeft de bodem het vermogen om extremen goed op te vangen en zelf het midden te houden. Door eenzijdige gewaskeuze of bodembewerking onder te natte omstandigheden kan de bodemvruchtbaarheid wel achteruitgaan. Dan is wenselijk om bij te sturen met bijvoorbeeld gecomposteerde mest, die de structuur verbetert.\n4. Natte gronden in beekdalen\nDe bodem\nDe beekeerdgronden van de beekdalen in het zandgebied kennen twee lagen. Een bovenlaag die rijk is aan organische stof en die plotseling overgaat in zand, dat arm is aan organische stof. Roestvlekken zijn door het hele profiel aanwezig als gevolg van de wisselingen in grondwaterstand in het verleden en soms in het heden. De gronden stonden in de winter vaak onder water en in de zomer daalde het grondwater tot 1 meter diepte of meer. De onder natte omstandigheden ontstane organische stof geeft makkelijk bewerkingsproblemen vanwege de smerende eigenschappen.\nHet landschap\nDe overheersende boomsoort is de els, een boom met donkergroen loof. Net als bij de jonge zeekleigronden laat de els in sommige jaren wel wat geel blad zien, maar in het algemeen valt het groen of bruin op de grond. Ook hier is geen duidelijk gefaseerd jaarritme aanwezig.\nMest- en compostgebruik\nGebruik van verse materialen hoort hier niet thuis omdat het de eenzijdigheid versterkt en kan leiden tot luchtarme omstandigheden. Wat langer gecomposteerd materiaal geeft humus die de bodemstructuur verbetert. De vaak volop aanwezige organische stof, die onder natte omstandigheden ontstaat, kan de bodemstructuur niet voldoende onderhouden en dit leidt tot problemen met bodembewerking bij de geploegde teelten of met de bodemstructuur bij gras.De in het voorgaande geschetste eigenschappen van de bodem zijn niet op korte termijn te veranderen en zullen op langere termijn de keuze van mest of compost mede bepalen. Daarnaast zullen bodembewerking, weersomstandigheden en het gewas ook invloed hebben op de bodemeigenschappen. Regelmatig beoordelen van de bodem is van belang om op ieder perceel de wenselijke maatregelen te kunnen nemen. Hierbij spelen mest- en compostkeuze, gewaskeuze en wijze van grondbewerking een rol.\n3. Overzicht mest- en compostsoorten  \nwelke gehalten?\nStandaard wordt gewerkt met gehalten totale stikstof (N-tot), minerale stikstof (N-min), fosfaat (P2O5) en kali (K2O). Het kan ook voorkomen dat mineralengehalten worden weergegeven in hun zuivere vorm: fosfor (P) en kalium (K). Het gebruik van verschillende aanduidingen kan voor verwarring zorgen. Voorkom rekenfouten door hier goed op te letten. In tabel 3.1 staat de omrekenfactor van de zuivere mineralen naar verbindingen en andersom. De standaardgehalten zijn weergegeven in kg per 1.000 kg product (1 ton).\nomrekenfactor\nTabel 3.1. Omrekenfactoren voor fosfaat, fosfor, kali en kalium.* 1 kg fosfor (P) staat wat mineralen betreft gelijk aan 2,29 kg fosfaat (P2O5),* 1 kg fosfaat (P2O5) is gelijk aan 0,436 kg fosfor (P),* 1 kg kalium (K) is gelijk aan 1,20 kg kali (K2O),* 1 kg kali (K2O) is gelijk aan 0,83 kg kalium (K),\nDe samenstellingen van meststoffen worden vermeld als standaard (forfaitaire) getallen in de landbouw, aan de hand van publicaties: lit 4,5,6,7\nwerkelijke gehalten\nUit de praktijk blijkt dat de werkelijke gehalten van verschillende partijen van een bepaalde mest- of compostsoort sterk uiteen kunnen lopen. Het stikstofgehalte en de minerale stikstof in organische meststoffen kunnen binnen een mestsoort aanzienlijk verschillen. Tabellen 3.2 en 3.3 geven een indruk van de spreiding van het totale N-gehalte en het minerale N-gehalte in een drietal mestsoorten. Voor een precieze bemesting is het daarom aan te raden om niet te werken met gemiddelde gehalten, maar gemeten gehalten. Leveranciers van compostsoorten verstrekken werkelijke gehalten op de rekeningen. Voor MINAS-verfijnd (de aanvoer van fosfaat en stikstof op eigen bedrijf in een kalenderjaar in beeld gebracht) is bemonstering van aangevoerde mest een voorwaarde. Na langdurige opslag van met name vaste mest komen de gehalten niet meer overeen met de cijfers, zoals die bij levering zijn gemeten.\n\n\nDe mestsamenstelling\nWat kun je aan de mestsamenstelling aflezen? Het is nodig om de samenstelling van de mest te weten wanneer de aanvoer van mest beperkt is door de mestwetgeving of, bij biologische bedrijven, wanneer biologische meststoffen moeilijk verkrijgbaar zijn. Daarbij is het fosfaatgehalte bij gebruik van dierlijke mest en compost bepalend voor de hoeveelheid aan te voeren mest en compost. Bij deze beperking in fosfaat is het van belang om de stikstofvoorziening goed te sturen. De samenstelling van de mest kan dan worden gebruikt om de totale balans te berekenen tussen invoer van buiten het bedrijf (door middel van meststoffen) en de totale uitvoer (door middel van gewassen). Zie hoofdstuk 7.\nDe samenstelling maakt ook duidelijk wanneer een meststof gewasgericht kan worden ingezet. Dit is het geval wanneer een meststof voedingstoffen levert die direct beschikbaar zijn voor het gewas, bijvoorbeeld bij een hoog gehalte aan minerale stikstof (N-min).De samenstelling laat vervolgens zien:- wanneer een mestsoort niet direct plantenvoedende eigenschappen bezit (lage N-min)- of de mest door zijn gehalten aan totale stikstof, fosfaat, kali en organische stof eigenschappen bezit die de humusvoorziening verbeteren, het bodemleven stimuleren en de voeding op de lange termijn verzorgen.\n\nWerking\nDe in de meststof voorkomende elementen zijn niet allemaal direct beschikbaar voor het gewas. Dit hangt namelijk af van de vorm waarin de elementen in de meststoffen voorkomen. Hieronder wordt ingegaan op de drie belangrijkste elementen. Meer over de plantenvoedende waarde van meststoffen is te vinden in hoofdstuk 5.\nStikstofwerking\nHoeveel stikstof beschikbaar is voor de plant is afhankelijk van de wijze waarop de stikstof in de meststof vóórkomt. Er zijn twee fracties te onderscheiden: minerale stikstof (N-min) en organisch gebonden stikstof (N-org). De plant kan stikstof opnemen in nitraatvorm (NO3-) en in ammoniumvorm (NH4+). De meeste planten nemen stikstof in nitraatvorm op, ammonium wordt vaak in de bodem omgezet in nitraat. Ammonium kan gebonden worden aan grond- en humusdeeltjes, terwijl nitraat zeer beweeglijk is. Voor de berekening van de werking van de minerale stikstof kan er vanuit worden gegaan dat de fractie N-min gelijk is aan de fractie ammonium-stikstof (NH4-N). De werking van organisch geboden stikstof is veel trager. Een deel van deze stikstof is direct beschikbaar en een ander deel is na vertering in het eerste jaar beschikbaar. De ingebouwde stikstof in het moeilijk verteerbare deel van de meststof is in de volgende jaren beschikbaar voor het gewas.\nDe stikstofwerking van stalmest wordt beïnvloed door ouderdom van de mest, tijdstip en wijze van toediening.\nFosfaatwerking\nFosfaat is gebonden aan vaste deeltjes in de mest en dus niet gevoelig voor uitspoeling. Bij eenjarige toediening van drijfmest op bouwland is de fosfaatwerking 60% bij rundveemest, 100% bij varkensmest en 70% bij kippenmest. Zie ook hoofdstuk 5.1.\nkaliwerkingKalium is in opgeloste vorm aanwezig in vloeibare meststoffen en is goed beschikbaar voor de plant. Hierdoor is kalium erg gevoelig voor uitspoeling, met name op zandgronden in het voor- en najaar.\nGehalten en kwaliteit\nVerschillende factoren beïnvloeden de samenstelling van dierlijke mest, zoals de diersoort, staltype, watergebruik, aard en hoeveelheid van het strooisel en eventuele andere toevoegingen. Tevens is de aard, samenstelling en kwaliteit van het veevoeder bepalend voor de kwaliteit en de mineraleninhoud van de mestsoort.\nHerkauwers\nDieren kunnen ingedeeld worden in twee groepen, met een erg verschillend voederrantsoen: herkauwers en niet-herkauwers. De herkauwers zoals koeien, schapen en geiten maken van relatief structuur- en celluloserijk voer, door middel van hun unieke verteringsproces in de pens, rijke en voor de plantengroei evenwichtige mest. De samenstelling en de onderlinge verhouding aan mineralen in de mest is verwant aan de gehalten aan mineralen in de meeste gewassen. Bij een eiwitrijk rantsoen zal er meer stikstof in de mest komen. De stikstofgehalten in de mest hebben te maken met de verhouding tussen eiwit en energie in het rantsoen. Als het rantsoen eiwitarm is (dus meer energierijk, zie ook verderop bij biologische drijfmest), dan zal het stikstoftotaal gehalte lager zijn en zal de stikstof meer in organisch gebonden vorm voorkomen. Hierdoor zal bij uitrijden of composteren het risico van verlies lager zijn.\nNiet-herkauwers\nDe niet-herkauwers als pluimvee en varkens maken van relatief rijk voer, dat hoofdzakelijk uit granen bestaat, mest die veel N, P en K bevat en voor de plantengroei een eenzijdige werking heeft. Immers per kg fosfaat is er meer kg stikstof beschikbaar dan bijvoorbeeld in rundveemest.\nBodem\nDe bodemvruchtbaarheid is van invloed op de samenstelling van het ruwvoer, dat op zijn beurt de samenstelling van mest en urine beïnvloedt. Kaligehalten van mest en gier kunnen hoger zijn op kalkrijke gronden dan op kalkarme. Voor fosfaat geldt hetzelfde.\nBiologische drijfmest\nIs biologische mest anders dan gangbare mest? De samenstelling van mest is mede afhankelijk van het rantsoen van het rundvee. In de biologische melkveehouderij ligt het aandeel krachtvoer lager dan in de gangbare melkveehouderij, want het biologische rantsoen bevat minder stikstof in de vorm van eiwit. Hierdoor is er in die melkveehouderij minder sprake van overschotten aan eiwit in het voer. Eiwitarm voeren resulteert op veel biologische bedrijven in een lager stikstofgehalte en dus een - als gunstig gewaardeerde - hogere C/N verhouding van de mest. Een goede waarde voor composteren ligt tussen de 20 en de 35. Zie hoofdstuk 4.2.\nIn tabel 3.4 is de samenstelling weergegeven voor biologische drijfmest en vaste mest en de vergelijking met het landelijk gemiddelde. Biologische rundveedrijfmest bevat per ton 3,8 kg N-totaal. Omgerekend naar 9% DS (droge stof) is dat 4,1 kg N-totaal. Het landelijk gemiddeld ligt hoger (4,9 kg N-tot). Dit geeft aan dat het gemiddelde rantsoen op biologische bedrijven minder stikstof in de vorm van eiwit bevat.\n\nMestprijzen\nDe prijzen op de mestmarkt zijn in ontwikkeling en mede afhankelijk van het gebied in Nederland. Behalve naar de marktprijzen kan je ook kijken naar de ‘reële waarde’, maar hoe bepaal je die waarde van bijvoorbeeld vaste mest? Daarvoor kun je de kosten nemen die nodig zijn om deze mest te vervangen. In organische mest zitten onder meer stikstof, fosfaat, kali, sporenelementen en organische stof, die door een mestverkopende veehouder allemaal afgevoerd worden.\nVoor vaste stalmestsoorten als runderpotstalmest en geitenpotstalmest wordt ongeveer € 5,50 per ton betaald. Dit bedrag dekt niet de kosten voor aankoop van het stro in de stal. Wanneer de veehouder alleen de kosten van het stro vergoed zou krijgen dan wordt de mestprijs als volgt berekend: 1 melkkoe heeft in een stalperiode van 180 dagen gemiddeld 10 kg stro per dag nodig. Dit is in totaal 1800 kg à € 70 per ton = € 126. Deze koe produceert ongeveer 10 ton mest in die periode. De prijs voor 1 ton mest wordt dan € 126:10 = € 12,60. In dit voorbeeld zijn alleen de kosten voor het stro meegenomen in de prijs van de mest. In de praktijk zijn er vele andere factoren die de prijs beïnvloeden. De prijs voor het transport is de grootste kostenpost. Door de mestwetgeving is het voor veehouders vaak verplicht om de mest af te laten voeren met geld toe.\nDat geldt ook voor de prijs van compost. Professionele composteerbedrijven krijgen bij inname geld om de afvalstoffen te verwerken. De prijs van de compost wordt dan vaak bepaald door de kosten voor het transport of door de schaarste van het product. De variatie in prijs is daardoor groot: van € 3 tot € 16 per ton voor GFT- en groencompostsoorten. Naast deze producten van de grote composteerbedrijven is er ook aanbod van gespecialiseerde composteerbedrijven die op verzoek van de klant producten maken, die voor de kasteelt, champignonteelt of andere specifieke doeleinden geschikt zijn. De prijs van deze producten is dan aanzienlijk hoger en kan variëren tussen € 25 en € 50 per ton.\n\nAfkortingen\nBetekenis van de gebruikte afkortingen in dit hoofdstuk:\nC/N koolstof : stikstof verhouding (gebaseerd op 56% C in OS)OS organische stofDS droge stofP2O5 fosfaatK2O kaliMgO magnesiaNa2O natronN-min minerale stikstofN-tot totale stikstof\nTabel 3.5 Samenstelling van meststoffen in kg per 1000 kg product\n\n\n \n3.1 Dierlijke mestsoorten\n3.1.1 Eendenmest\nNederland telt ongeveer 870.000 eenden, die worden gehouden in loopstallen met koppels van 200 tot 300 stuks. In de eerste week worden 15 tot 20 dieren per m² gehouden en na 7 weken, wanneer ze slachtrijp zijn, 5 dieren per m². In deze bio-industrie is het welzijn van de eenden niet optimaal. Zo worden de snavels gebrand om het verenpikken tegen te gaan.De stallen bestaan ten dele uit een roostervloer en ten dele uit een ingestrooide loopruimte. Zaagsel of houtmot als strooisel zorgt voor koolstofverbindingen die moeilijker verteerbaar zijn dan stro. De kwaliteit van de stikstofrijke mest hangt af van de aard van het strooisel.toepassingVerse eendenmest kan bij het zaaien van een groenbemester oppervlakkig worden ingewerkt. Voor andere toepassingen is een halfverteerde of een gecomposteerde vorm aan te raden. In deze vorm kan eendenmest een bijdrage leveren aan de structuur van de bodem en aan de voeding van de planten.composteermogelijkhedenDe structuur van de mest is afhankelijk van de hoeveelheid en het soort strooisel. Bij voldoende structuur is compostering mogelijk zonder bijmenging. Wanneer de structuur te gering is zal een structuurhoudend materiaal, bijvoorbeeld stro, bijgemengd moeten worden.\n3.1.2 Geitenmest\nGeitenmest is meestal iets stikstofrijker dan rundermest. Bij hoge krachtvoergiften kan het ammoniakgehalte sterk toenemen. Ammoniak kan makkelijk verdwijnen bij het uitmesten, omzetten of uitrijden. Omdat de geiten worden gehouden in ingestrooide loopstallen is de mest strorijk en wordt hij als droog ervaren. Alleen in de biologische landbouw is er een verplichte weidegang. Welk effect weidegang heeft op de samenstelling van geitenmest is onbekend. Een mogelijkheid is dat het N-tot gehalte in de mest hoger is door het eiwitrijker rantsoen bij weidegang. Dit kan niet onderbouwd worden met onderzoek en praktijkervaring.toepassingVerse geitenmest is goed voor de plantenvoeding, de stimulering van het bodemleven en de humusopbouw. Bij het toedienen van verse mest is een oppervlakkige grondbewerking nodig om stikstofverliezen te beperken. Inzet van verse mest kan eenzijdige ontwikkeling van micro-organismen stimuleren waardoor de ziektedruk voor de cultuurgewassen kan toenemen. Daarom heeft het de voorkeur om de verse mest alleen toe te passen bij inzaai van groenbemesters.Bij toedienen in het voorjaar, op lichte gronden, is een halfverteerde of geheel gecomposteerde geitenmest mogelijk. Tijdens de vertering gaat een groot deel (20 tot 60%) van de stikstof verloren. De overblijvende stikstof is overwegend organisch gebonden. Verteerde geitenmest levert daardoor een hogere bijdrage aan de lange termijn bemesting, het onderhoud van het organische stofgehalte en het bodemleven.composteermogelijkhedenDe structuur van geitenmest is vaak voldoende om bij een geringe storthoogte (ongeveer 1,5 meter) voldoende zuurstof aan te trekken voor de vertering. Omzetten hoeft niet zo vaak, bijvoorbeeld 2 à 3 keer en is afhankelijk van de voortgang van het composteringsproces. Het bijmenging met structuur- en koolstofrijke producten verbetert de compostering en vergroot de mogelijkheid om stikstof organisch te binden.Zie voor verder informatie over het composteren van geitenmest het kader ‘Gerbrandastate’ .\n3.1.3 Kalkoenenmest\nIn Nederland leven ongeveer 1,5 miljoen kalkoenen, die gehouden worden voor het vlees. Fokken heeft ervoor gezorgd dat ze binnen 4 maanden slachtrijp zijn. Het dierenwelzijn is in veel gevallen verre van optimaal. Kalkoenenbedrijven vallen onder de intensieve veehouderijen: de dieren leven in grote groepen (3 tot 6 per m²) in loopstallen die worden ingestrooid met zaagsel, houtmot of stro. De samenstelling van de stikstof- en fosfaatrijke mest is afhankelijk van het gebruikte strooisel.toepassingIn verse vorm is deze mest alleen bij geringe dosering zonder gevaar te gebruiken. De hoge gehalten aan mineralen en de scherpe werking kunnen leiden tot verbranding van wortels of eenzijdige bemesting van de bodem. Dit kan zich uiten in te sterke groei waardoor gewassen relatief gevoeliger worden voor ziekten. Bij geringe dosering kan deze mest wel als een goede plantenvoedende bijbemesting gebruikt worden, toe te dienen vlak vóór of in het groeiende gewas.composteringsmogelijkhedenVerse mest, direct uit de stal, is moeilijk te composteren. Bijmenging met structuurhoudende materialen is noodzakelijk om voldoende transport van zuurstof door de hoop mogelijk te maken. Door structuurhoudende en koolstofrijke producten bij te mengen wordt de C/N verhouding* gunstig beïnvloed en het composteren mogelijk gemaakt. De scherpe werking verdwijnt en het grootste gedeelte van de stikstof wordt organisch gebonden. Voor de bodem en plantengroei ontstaat dan een evenwichtiger meststof.* Een C/N verhouding van 12 wordt als ideaal gezien.\n3.1.4. Kippenmest\nEr zijn in Nederland 104 miljoen kippen. Hiervan is 60% voor het vlees en 40% voor de eieren. De huisvesting is verschillend wat betreft hoeveelheid en type strooisel en dat beïnvloedt de aard van de mest. Van de Nederlandse kippen loopt momenteel 20% rond in scharrel- of biologische bedrijven, waar ze beschikken over een gestrooide scharrelruimte.De mest bestaat uit strooisel van uiteenlopende hoeveelheid en samenstelling, waarin alle uitwerpselen van de kippen of een deel daarvan worden opgevangen. Het strooisel (stro, houtvezel, turfmolm) is meestal arm aan minerale bestanddelen.Strooiselmest van leghennen heeft een hoog aandeel minerale stikstof en een relatief hoge mineralisatie van de organisch gebonden stikstof. Daarom laat deze meststof de stikstof snel beschikbaar komen voor het gewas. De stikstofwerkingscoëfficiënt (zie hoofdstuk 7) is 40-65% in het 1e jaar bij gebruik op bouwland in het voorjaar en 25-35% in het najaar. Verder is de mest erg fosfaatrijk, heeft hij een basische werking en draagt hij weinig bij aan de effectieve organische stof. Omdat meestal met kleine doseringen wordt gewerkt is zijn lange termijn werking op de organische stof minimaal.toepassingBij toediening moet er op gelet worden dat de hoeveelheid mineralen in kippenmest beduidend hoger zijn dan in runder- of varkensmest. Met relatief weinig volume wordt veel werkzame stikstof aangevoerd. Dit is een voordeel bij voorjaarstoediening op zwaardere grond en bij gewasgerichte bemesting in bijvoorbeeld een gevestigd tarwegewas of sluitkoolteelt. Door het hoge gehalte aan ammoniak is deze mest erg gevoelig voor uitspoeling en daarom is het aan te raden om een relatief korte tijd tussen strooien en zaaien/planten te nemen. Per kg aangevoerde stikstof wordt relatief veel fosfaat aangevoerd. De MINAS-wetgeving en het streven naar evenwichtsbemesting maken deze mestsoort minder aantrekkelijk.composteermogelijkhedenVers uit de stal kan deze mest slecht composteren. Bijmenging met structuurhoudende materialen is nodig om voldoende transport van zuurstof door de hoop mogelijk te maken. Met structuurhoudende en koolstofrijke bijmenging verandert de samenstelling van het product. De scherpe werking verdwijnt en het grootste gedeelte van de stikstof wordt organisch gebonden. Voor de bodem en plantengroei ontstaat dan een evenwichtiger meststof.Droge vaste mest van leghennenDroge vaste mest van leghennen is min of meer verteerde en ingedroogde mest van kippen, die is opgevangen op de mestplanken of in mestbakken. Het bevat geen strooisel en is de grondstof voor de in de handel verkrijgbare gedroogde kippenmest. Deze mest is met name geschikt voor de intensieve landbouw, bijvoorbeeld in de kasteelt.Vaste mest van vleeskuikenVleeskuikens worden in groten getale gehouden. De minimale leeftijd bij de slacht is 5-6 weken en bij biologische vleeskuikens 81 dagen. Houtkrullen worden in zeer kleine hoeveelheden als strooisel gebruikt.\nKippendrijfmest\ntoepassing\nDeze meststof is stikstofrijk en geeft bij een hoge dosering snelgroeiende gewassen, resulterend in een hogere gevoeligheid voor ziekten. Alleen toepassen bij groenbemesters of in lage dosering als gewasgerichte bijbemesting. Dit kan bij tarwe in het voorjaar of vóór het planten van koolgewassen. De stikstofwerkingscoëfficiënt bij voorjaarstoediening is 60%.composteringsmogelijkhedenComposteren van kippendrijfmest is mogelijk door menging met structuurhoudende en vochtopnemende materialen. Het aanvoeren, mengen en regelmatig omzetten vraagt veel arbeid, goede voorzieningen (zoals ruimte, verdichte laag etc) en machines die de nodige handelingen kunnen verrichten (zie hoofdstuk 4.2). Door menging met structuurhoudende en koolstofrijke materialen als stro, houtvezels, bermgras of groencompost, ontwikkelt de stikstofrijke drijfmest zich van een plantenvoedende meststof tot een meer bodemverbeterende meststof.\n3.1.5 Konijnenmest\nIn Nederland worden jaarlijks ongeveer 4,5 miljoen konijnen geslacht. De helft hiervan is afkomstig van commerciële bedrijven. De dieren worden op een vrij intensieve manier gehouden, te vergelijken met de legbatterijkippen. Ze zitten met groepen van 6 tot 7 in een draadgazen kooi van 50 cm x 40 cm x 30 cm. Het zal duidelijk zijn dat het welzijn van de konijnen verre van optimaal is.De mest is droog en zeer geconcentreerd. Met name het gehalte aan organische stikstof is vrij hoog, waardoor deze mest een langzame werking heeft. Door het hoge gehalte aan organisch materiaal heeft deze basisch werkende mest een goed absorberend vermogen.toepassingDe totale mestproductie uit de commerciële sector, 25.000 ton ruwe mest per jaar, wordt ruw verhandeld of geperst. Ruwe konijnenmest wordt vooral afgezet in de boom- en aardbeienteelt en voor een klein deel in de akkerbouw. Geperste (droge) konijnenmest is reukloos en hierdoor interessant voor de particuliere tuinsector.composteringsmogelijkhedenDeze mest kan goed gecomposteerd worden onder bijmenging van structuurrijk materiaal, om de beluchting optimaal te krijgen.\n3.1.6 Paardenmest\nPaarden worden gehouden op veel stro en de stallen worden regelmatig uitgemest. Hierdoor ontstaat een zeer strorijke mestsoort.toepassingVerse paardenmest werd vroeger toegepast bij de komkommerteelt. Paardenmest is geliefd als hoofdbestanddeel van het medium waarop champignons worden geteeld. Voor de champignonteelt is paardenmest een gewild product. Door het hoge strogehalte is verse paardenmest niet aantrekkelijk. In de land- en tuinbouw is alleen de oude of gecomposteerde paardenmest geschikt als verbeteraar van de bodemstructuur en stimulering van het bodemleven. In het najaar bij inzaai van een groenbemester kan deze half of geheel vercomposteerde mest worden uitgereden. Op grasland kan dat na de eerste snede.composteringsmogelijkhedenPaardenmest is een ideaal product om te composteren. Wel kan er door het hoge strogehalte een te hoge temperatuur ontstaan. Bijmenging met een stikstofrijke meststof als kippenmest kan de compost rijker maken en de kippenmest opwaarderen tot een evenwichtige meststof. Als de paardenmest erg droog is kan de compostering worden verbeterd door er drijfmest bij te mengen.\nRundvee gier\nGier komt voor bij staltypes waar naast de vaste mest de urine apart wordt opgevangen. Dit komt vrijwel alleen voor bij ingestrooide grupstallen met een aparte giergoot en kelder.\nGier is vooral een meststof voor stikstof en kali, die volledig in water is opgelost. Daarom werkt het op zeer korte termijn. De bijdrage aan de organische stofvoorziening is minimaal. Gier is licht pH verhogend.toepassingVanwege de grote kans op uitspoeling moet de gier in het voorjaar enkele weken vóór het zaaien of planten van het gewas worden toegediend. Gier kan zowel op gras- als op bouwland gebruikt worden. Op grasland is gier alleen op zijn plaats als die percelen tenminste een of twee maal per jaar gemaaid worden en op plekken waar de kalibehoefte varieert van 100-220 kg per ha. Op bouwland moet men bij de teelt van aardappelen oppassen want teveel kali zorgt voor een lager zetmeelgehalte van de knollen, met een slechtere smaak als resultaat. In tarwe kan gier als overbemesting worden gebruikt en wel in de nazomer vóór de inzaai van de groenbemester. De stikstof komt namelijk voor ongeveer 90% in de vorm van ammoniak voor. Fosfor wordt in de feces uitgescheiden en komt dus in de urine nauwelijks voor. Daarom moet men naast de bemesting met gier in het algemeen een aanvullende fosfaatbemesting geven.composteermogelijkhedenGier is voor het composteren ideaal om droge mestsoorten als paardenmest natter te maken. Structuur- en koolstofrijke plantaardige compostsoorten kunnen door gier met mineralen worden verrijkt.\nRundvee drijfmest\nDrijfmest komt in Nederland het meeste voor. Dat heeft te maken met de ontwikkeling van de ligboxenstal. Hoewel dit staltype voor de koe niet altijd ideaal is - te weinig bewegingsruimte en gedwongen onthoornen - betekent het voor de boer een flinke arbeidsbesparing in het voederen, melken en verwerken van de mest. Drijfmest wordt ook wel in de volksmond dunne mest genoemd.Een voordeel van drijfmest is de geringe verliezen tijdens de bewaring. Een ander groot voordeel van een vloeibare meststof is dat het gemakkelijk, regelmatig en nauwkeurig op de juiste plaats toe te dienen is. Dit is zeer gewenst om een regelmatig gewas te krijgen. De manier van mest verspreiden heeft ook invloed op de variatie in de stand het gewas. Zie hoofdstuk 7.4.Stikstof uit drijfmest komt snel beschikbaar, maar deze positieve eigenschap heeft een keerzijde. Drijfmest levert namelijk een geringe bijdrage aan de beschikbaarheid van stikstof, organische stof en het bodemleven op lange termijn. De stikstofdynamiek bij de teelt is heel anders dan bij gebruik van vaste mest. Drijfmest betekent veel minerale stikstof bij aanvang van de teelt en relatief weinig nalevering door mineralisatie van organisch gebonden stikstof. Bij vaste mest is dat anders: vaste mest geeft weinig minerale N bij aanvang en relatief veel N-nalevering, ook gedurende meerdere jaren. In het algemeen hebben vaste mesten bij najaarstoediening een wat grotere werkzaamheid en geringere verliezen dan drijfmest. Bij voorjaarstoediening is het omgekeerde het geval. Drijfmest die in het najaar is uitgereden kan net zo goed werken als vaste mest, maar dan moet je hem wel combineren met een groenbemester. Bij vaste mest is een relatief groot deel van de N in organische vorm aanwezig is. Bij een jarenlang vaste mest gift wordt een gesommeerde nawerking merkbaar.Drijfmest is een meststof die veel stikstof bevat en weinig koolstof. De stikstof is grotendeels in minerale vorm aanwezig (40% ammoniumstikstof). De eerstejaarswerking is hoog bij toediening in het voorjaar. De stikstofwerkingscoëfficiënt in het voorjaar op bouwland is ongeveer 50% en op grasland ongeveer 35%. Drijfmest geeft een vlotte begingroei. Toediening in het najaar kan met name verlies door uitspoeling van de minerale fractie betekenen. Zonder inwerken in de bodem zal een groot deel van de minerale fractie vervluchtigen. Drijfmest bevat relatief veel werkzame N op korte termijn ten opzichte van de fosfaatinhoud. De werkingscoëfficiënt van kalium is 100%. De bijdrage aan de organische stofvoorziening is klein. Regelmatig werken met drijfmest onderdrukt de veelzijdigheid van het bodemleven en verlaagt de ziektewerendheid van de bodem, vergeleken met het gebruik van verteerde vaste stalmest. De kwaliteit van de drijfmest kan sterk variëren en daarmee de invloed op het bodemleven. Ammoniakrijke drijfmest die diep geïnjecteerd wordt heeft een minder gunstige werking op het microleven en de wormen in de bodem dan drijfmest van dieren die schraler worden gevoerd. Deze mest bevat minder stikstof en heeft een hogere C/N verhouding. Bij regelmatig gebruik van drijfmest zijn er weinig regenwormen in de bodem. Drijfmest kan giftig zijn voor wormen die leven in de bovenste centimeter van de bodem. Verder is drijfmest licht pH-verlagend.toepassingDrijfmest is geschikt om planten mee te voeden. Daartoe wordt het toegepast in het voorjaar, enkele weken vóór het zaaien of planten van het gewas. In aardappelruggen gebeurt dat vóór het frezen, in tarwe als overbemesting. Het is verplicht om drijfmest op een emissie-arme wijze toe te dienen. Op grasland (gras/klaver) heeft drijfmest als voordeel dat toediening in het voorjaar resulteert in een vlotte begingroei en een vrij hoog eiwitgehalte in het voer. Later in het jaar kan na iedere snede of beweiding drijfmest worden ingezet mits er voldoende vocht is of regen gaat vallen.Bij toepassing in de nazomer vóór een groenbemester moet de dosering aangepast zijn aan de te verwachten N-opname door de groenbemester, zodat bij het begin van de winter de N-min laag is. Die bedraagt maximaal 120 kg bij zaai vóór half augustus en bij een zeer goede groei. Verder moet rekening worden gehouden met N-min bij inzaai van de groenbemester, met N-vastlegging bij het onderwerken van stro (10 kg/ha) en met N-levering van de grond en de gewasrest in het najaar. Zie hoofdstuk 7.1 hoe afstemming kan plaatsvinden.De meststof moet niet toegediend worden als pas veel later de opname door het gewas plaats gaat vinden. Om ammoniakverliezen te beperken dient de mest altijd in enigerlei vorm ingewerkt te worden. Dit is overigens verplicht. Bij toepassing op zwaardere grond onder te natte omstandigheden ontstaat er soms schade door bederf van de bodemstructuur, waardoor de N-benutting van de gewassen daalt. Door nieuwe, emissie-arme technieken (zoals de sleepslangtechniek) is geen zware apparatuur meer nodig.composteermogelijkhedenEen zeer geschikte composteringsmethode op het bedrijf is het toevoegen van organisch materiaal aan de drijfmest. Dat kan onder meer hooi zijn uit natuurweiden, bermafval of stro. Door het toevoegen van het organisch materiaal wordt de waarde van drijfmest verhoogd. Om van drijfmest vaste mest en vervolgens compost te maken is veel koolstofrijk en structuurhoudend materiaal nodig, evenals veel arbeid en voorzieningen.Verder zijn er diverse composteringstechnieken voor drijfmest op grotere schaal: drogen en composteren, mestzuivering (ammonium-stikstof wordt omgezet in nitraat), scheiden in dunne fractie en (uiteindelijk) compost, mest ontwatering en indampen.\n3.1.8 Schapenmest\nSchapen worden tijdens de lammerperiode in het voorjaar op stro in loopstallen gehouden. De mest is droog en strorijk. Schapenmest is meestal stikstofrijker dan rundermest.\ntoepassingDoor het hoge gehalte aan stro is deze mest in verse vorm alleen in de herfst bij inzaai van een groenbemester oppervlakkig in de bodem in te werken. De vrije stikstof kan door de groenbemester worden benut en de rest verteert in de bodem. Beter is het om deze mest eerst gedeeltelijk of geheel te laten verteren en dan te gebruiken als meststof. Verteerde schapenmest is, zoals de meeste vaste meststoffen, geschikt voor de bemesting op de lange termijn.composteermogelijkhedenSchapenmest is uitstekend geschikt voor compostering. De hopen kunnen erg warm worden waardoor verdroging kan optreden. Om de stikstof meer organisch te binden is bijmenging met koolstofhoudende producten wenselijk.\n3.1.9 Varkensmest\nDrijfmest\nDrijfmest van vleesvarkens komt van stallen waarbij de varkens op roosters worden gehouden, met een vloeroppervlak per varken van 1 m². Vanaf 2002 mogen varkens niet meer gehouden worden op uitsluitend roostervloeren. De biologische varkenshouderij maakt meer gebruik van gestrooide loopstallen en beschikt daardoor over niet of heel weinig drijfmest.Varkensdrijfmest staat bekend als een minder goede leverancier van organische stof, maar het heeft wel een hoog stikstofleverend vermogen. Het stikstofwerkingscoëfficiënt is 40-65% in het 1e jaar bij gebruik op bouwland in het voorjaar. In het najaar is dat 25-35%.Op kleigronden wordt er in de praktijk wel eens geklaagd over het negatieve effect van varkensdrijfmest op de structuur van de grond. Varkensdrijfmest heeft ten opzichte van runderdrijfmest een veel lagere C/N verhouding en levert geen bijdrage aan de structuurverbetering van de grond.toepassingAls verse mest is deze alleen te gebruiken voor de directe voeding van de plant. Voorjaarstoediening op grasland, in tarwe of vóór kool en preiteelt is mogelijk.composteringsmogelijkhedenEr zijn veel experimenten gedaan om van drijfmest van vleesvarkens een goede meststof te maken. Wanneer de mest eerst wordt gescheiden in een dunne en een dikke fractie, zal het composteren alleen dan goed verlopen als er nog veel koolstofrijk en structuurhoudend materiaal aan toegevoegd wordt. Op varkenshouderijbedrijven vindt bijna geen compostering van varkensdrijfmest plaats, omdat het vrij veel arbeid en investeringen kost.\nVaste varkensmest\nDe dieren verblijven in loopstallen met gestrooide ligruimte of gestrooide lig- en loopruimte, waarin ze hun diereigen gedrag beter kunnen uitleven.\nVaste varkensmest kan zeer divers van samenstelling zijn. De hoeveelheid stro, de plaats waar de dieren mesten en het voer dat ze krijgen kan verschillend zijn.Wanneer er voldoende strooisel is gebruikt kan de mest van goede kwaliteit zijn met een hoog gehalte aan stikstof. Helaas is het fosfaatgehalte ook hoog en het gevolg daarvan kan zijn dat bij het bemesten met alleen vaste varkensmest, te weinig stikstof wordt aangevoerd bij de fosfaat aanvoernorm zoals die geldt volgens MINAS (85 kg per hectare voor gras- en bouwland). Dit geldt vanaf 2002.toepassingVaste varkensstalmest is vers goed te gebruiken bij inzaai van een groenbemester. Deze dient dan oppervlakkig ingewerkt te worden om de vertering in de bodem optimaal te laten verlopen. Beter is het om deze mest eerst te laten verteren of composteren. Najaarstoepassing is wenselijk voor de lange termijn bemesting en het activeren van het bodemleven.composteringsmogelijkhedenHet hangt van de hoeveelheid en aard van het strooisel af of de mest voldoende structuur heeft om de benodigde zuurstof voor de compostering in de hoop toe te laten. Compostering zal de mestkwalitatief verbeteren doordat de stikstof meer organisch gebonden wordt. Tevens zal het microleven diverser zijn. Gecomposteerde varkensmest bevat veel structuurleverende humus. Deze verhoogt het organische stofgehalte en vermindert indirect de uitspoeling omdat de absorptie van mineralen groter is. Tevens heeft varkenscompost een basisch effect op de bodem.\nZeugendrijfmest\nDe gehalten aan mineralen van zeugenmest zijn altijd lager dan van vleesvarkensmest omdat deze dieren niet hoeven te groeien. Ze hebben daarom alleen onderhoudsvoer nodig, dat armer is dan het vleesvarkensvoer. De mest stinkt ook minder en is minder belast met stoffen als koper en antibiotica.\ntoepassingZeugendrijfmest is geschikt voor directe plantenvoeding en kan op grasland in tarwe of vóór het zaaien van gewassen worden gebruikt.composteringsmogelijkhedenZie bij andere drijfmestsoorten.\nZeugengier\nPer 1 kg P2O5 is 2,22 kg stikstof aanwezig\nZeugengier heeft lage gehalten aan mineralen. De hoeveelheid stikstof ten opzichte van fosfaat is gunstig wat betreft de fosfaat aanvoernorm volgens MINAS.toepassingGoed te gebruiken als aanvullende stikstofmeststof in of direct vóór het te telen gewas.\n\n3.2 Compost\n3.2.1 Compostsoorten\nIn dit hoofdstuk worden eerst de compostsoorten in het algemeen beschreven gevolgd door een kort overzicht van verschillende compostsoorten met de specifieke eigenschappen en de toepassingsmogelijkheden.twee groepen Er worden een groot aantal compostsoorten op de markt aangeboden. Grofweg zijn deze in twee groepen te verdelen:1. de groencompostsoorten, zoals groencompost, bermcompost, structuurcompost, natuurcompost, humusaarde, boomschorscompost en heidecompost. Groencompost wordt gemaakt van groenafval. Wanneer in de zomer de bermen worden gemaaid, zal de compost rijker aan mineralen zijn dan de compost die in de winter wordt gemaakt van hoofdzakelijk snoeihout.2. de GFT-compost. Van deze groep heeft ieder composteerbedrijf zijn eigen product met zijn eigen naam. Het uitgangsmateriaal is ingezamelde GFT (groente, fruit en tuin) afval en dit verandert van samenstelling door het jaar heen. Per regio zijn er ook verschillen. Composteerbedrijven maken speciale producten voor speciale doeleinden zoals champost, voedingscompost en mengsels van plantaardig afval en dierlijke mest.Door het geconditioneerde composteringsproces kunnen de meeste composteerbedrijven garanderen dat hun compostsoorten vrij zijn van ziektekiemen en onkruidzaden.kenmerken De variatie in kwaliteit en samenstelling van het eindproduct is zeer groot. Dit heeft te maken met de verschillen in uitgangsmateriaal, de composteermethode en de composteerduur. De grote composteerbedrijven streven naar een stabiel product, waarin weinig of geen omzetting meer plaatsvindt. Deze compostsoorten zullen direct een kleine bijdrage aan het bodemleven geven, omdat de organische stof al goeddeels gestabiliseerd is. Indirect bevorderen deze compostsoorten de organische stofvoorziening, de structuur en het watervasthoudend vermogen van de bodem. Dat is gunstig voor het ontwikkelen van het bodemleven. Om dit bodemleven actief te laten groeien is ook een regelmatige aanvoer van verse organische stof nodig. De stikstof in compost is vrijwel helemaal in organische vorm aanwezig. De stikstofwerking is dan ook in het eerste jaar laag en niet afhankelijk van het moment van toediening. Als directe plantenvoeding zijn deze compostsoorten te arm aan beschikbare stikstof. De producten zijn koolstofrijk en kunnen een bijdrage leveren aan het organische stofgehalte van de grond, bijvoorbeeld in situaties waarbij koolstofvoorziening matig is. Ze kunnen op ieder moment van het jaar toegediend worden, maar bij voorkeur niet in het najaar vóór ploegen op zwaardere grond, vanwege uitspoeling van de weinige minerale stikstof. Als dat toch gebeurt, dan moet de compost vóór het inwerken met grond worden gemengd en niet te diep weggelegd om ‘inkuilen’ te voorkómen. Bij het onderwerken van een klavergroenbemester kan door het toedienen van groencompost vóór het onderwerken, de C/N verhouding gunstig worden beïnvloed. Zo kan een evenwichtiger verteringsproces ontstaan waarbij de stikstof, die vrijkomt uit de vertering van de klaver, meer organisch gebonden kan worden. Intensief werkende bedrijven gebruiken voor de plantenvoeding vaak kippenmest of drijfmest, waarin de beschikbaarheid van stikstof hoog is. In deze bedrijven zijn er vaak weinig gewasresten om het organische stofgehalte op peil te houden. Dan is het zinvol om regelmatig groencompostsoorten toe te dienen, die ook de structuur en het vochtvasthoudend vermogen van de bodem gunstig beïnvloeden.Hieronder vindt u in het kort een indicatie van de eigenschappen van de bekendste compostsoorten (op alfabetische volgorde)\n3.2.2 Boomschorscompost\nDeze compost is gemaakt van boomschorsafval. Kenmerkend is de structuurverbeterende werking, omdat de compost een hoge organische stofgehalte bezit en een hoge C/N verhouding.\ntoepassingDeze structuurverbeteraar wordt met name gebruikt in potplantenmengsels en in de boomteelt en glas-sierteelt. Boomschorscompost heeft een verzurende werking op de bodem. Schorscompost van naaldhout heeft een ziektewerende werking. Meer informatie hierover is te vinden in hoofdstuk 5.4.\n3.2.3 Champost\nDit is een restproduct uit de champignonteelt. De grondstoffen bestaan uit stro, paardenmest, kippenmest en gips, veen en schuimaarde. De stikstofwerkingscoëfficiënt is 35-45% in het 1e jaar bij gebruik op bouwland in het voorjaar en 25-35% in het najaar. Champost heeft een sterk pH verhogende werking. Tevens heeft deze compost een goede bodemverbeterende werking door het hoge organische stofgehalte.toepassingDeze compost heeft hoge gehalten aan N, P en K en kan als meststof goed worden ingezet in zowel de akkerbouw als fruit-, boom-, bloembollen- en groeteteelt. Het product is geschikt voor de teelt van granen, aardappelen, suikerbieten, uiten, kool, peulvruchten, bladgewassen en wortel-, knol- en stengelgewassen. Champost heeft een sterk bodem verbeterende werking. Het uiterlijk kenmerk is donkerbruine mulch. Het is te verkrijgen via de CNC (Coöperatie Nederlandse Champignonkwekersvereniging te Gennep. Toediening kan via een stalmest strooier.\n3.2.4 GFT-compost\nIn Nederland wordt op ongeveer 25 plaatsen GFT-afval verwerkt, meestal in luchtdichte ruimtes. Het gaat om GFT-afval uit de groenbak, die meestal zonder extra toevoegingen wordt verwerkt. Zie hoofdstuk 4.2 voor verder informatie over de productie van GFT-compost. Door het jaar heen verandert de samenstelling van deze compost, omdat de inname van het GFT-afval rijker of minder rijk is aan mineralen. Ook zijn er verschillen tussen de regio’s. Soms kan GFT-compost hoge gehaltes aan makkelijk beschikbare organische stikstof hebben en daardoor bijna het niveau van runderstalmest halen. Deze compost is niet populair, omdat hij vervuild zou zijn met plastic en glas, maar tegenwoordig kunnen de composteerbedrijven met nieuwe zeeftechnieken de GFT-compost redelijk schoon krijgen. Friesland heeft vaak GFT met lage gehaltes aan zware metalen.\nDe Nederlandse composteringssector heeft een keurmerk in het leven geroepen voor gecertificeerde GFT-compost. Daarmee heeft de afnemer meer zekerheid over de kwaliteiten van het product. De garanties betreffen onder anderen de plantenhygiënische kwaliteit, het ontbreken van onkruidzaden en visuele verontreinigingen als glas, steen en plastic, het zoutgehalte en vanzelfsprekend de wettelijke normen voor zware metalen.\nGecertificeerde compost wordt onder de naam ‘Keurcompost’ op de markt gebracht. De stichting Keurmerk Compost ziet toe op het gebruik van deze naam. Uitgebreide documentatie over de ‘Beoordelingsrichtlijn voor het KIWA-produktcertificaat voor GFT-compost’ kan worden opgevraagd bij KIWA (tel. 070-3953535).\ntoepassing\nZoals hierboven vermeld is de samenstelling van de GFT wisselend. Een GFT die makkelijk beschikbare organische verbindingen bevat heeft niet alleen invloed op het organische stofgehalte, maar ook op de structuur en het leven in de bodem. Deze meerwaarde (zie ook hoofdstuk 5.3) kan per bodem en per gewas verschillen, zoals blijkt uit een onderzoek naar de invloed van GFT op spinazie4. Bij spinazie op zavelgrond gaf een eenmalige gift van 16 ton GFT per ha een eenmalige opbrengstverhoging van meer dan 25%. Dat kon zelfs met hogere kunstmestgiften niet gehaald worden. Dezelfde GFT liet bij prei op zandgrond dit effect maar beperkt zien en bij aardappel en suikerbiet op zavelgrond in het geheel niet. De meerwaarde van GFT-compost is zeker grondafhankelijk.\nIn het algemeen kan door het gebruik van GFT-compost het organische stofgehalte mede op peil gehouden worden. De stikstof is organisch gebonden en kan in de loop van de jaren vrijkomen. Soms is de organische stof zo sterk gestabiliseerd dat het bodemleven er vrijwel niet door gestimuleerd wordt. Bij gebruik van gemiddeld 6 ton droge stof per ha per jaar zal er na verloop van tijd ongeveer 30 kg N uit de GFT beschikbaar zijn. De werkingscoëfficiënt van fosfaat is 60% en van kali 100% in het 1e jaar.\n3.2.5 Groencompost\nGroencompost wordt gemaakt van groenafval, dat van verschillende bronnen afkomstig is:-plantsoenafval-bermmaaisel-slootmaaisel-agrarische restproducten-veilingafval-snoeihout-heideplaggen\nPer jaar wordt ongeveer 1 miljoen ton groenafval gecomposteerd, waar 500.000 ton groencompost van wordt gemaakt. In tegenstelling tot GFT-afval wordt het inzamelen van groenafval niet door de overheid geregeld, maar aan de markt overgelaten. In Nederland zijn er ongeveer 100 groencomposteerinrichtingen. Hiervan is ongeveer de helft aangesloten bij de BVOR (Belangenvereniging voor Verwerkingsbedrijven van Organische Reststoffen). De meeste bedrijven liggen in het midden en zuiden van het land en de afstand tot een groencomposteerinrichting is daar in het algemeen niet meer dan 2 tot 30 km. Aanbieders betalen € 30 tot 45 per ton. De huidige afzetprijs van groencompost bedraagt € 2 tot 10 per ton. Groencompost ondervindt concurrentie van GFT-compost, die vaak gratis wordt afgezet.\ntoepassing\nDe samenstelling is mede afhankelijk van de gebruikte grondstoffen en de eigenschappen van de bodem. Groencompost uit bijvoorbeeld een gebied met kalkrijke zavelgronden bevat kalk en kleideeltjes. Groencompost uit kalkloze dekzandgronden is zuur en een deel van de organische stof kan zwarte, inerte heidehumus zijn. Dat heeft grote invloed op de gebruikseigenschappen.\nIn het jaar na toediening is de stikstofwerking 10%, de fosfaatwerking 50% en de kaliumwerking 80%. Voor effectieve organische stof wordt een waarde van 85% van de organische stof aangenomen. Dit zijn zeer globale waarden, die per product sterk kunnen verschillen.\nHeidecompost\nHeidecompost wordt gemaakt van afgeplagde heidevelden. Kenmerkend voor heidecompost is een hoge verhouding tussen het gehalte aan organische stof en het gehalte aan mineralen. Dit is gunstig als er veel organische stof toegediend moet worden binnen de wettelijke normen normen. Heidecompost kan gemaakt zijn van 100% zuivere heidevegetatie. Deze bevat ongeveer 60% organische stof, 3 kg N en 0,7 kg P2O5 per ton. Dit materiaal kan gebruikt worden als grondstof voor potgrond (maximaal 25 volume%), als mulchlaag en bij de teelt van Calluna, Erica en Rhododendron.Bij het meecomposteren van grasresten van bijvoorbeeld bochtige smele en pijpestro wordt het organische stofgehalte verlaagd tot ongeveer 35%, maar het gehalte aan stikstof en fosfaat blijven gelijk.Wordt de humusrijke toplaag van het heideveld meegenomen, dan komt er meer grond in de compost en daalt het organische stofgehalte tot onder de 20%. De andere gehalten zijn: 2,7 kg N en 0,6 kg P2O5 per ton.\ntoepassing\nDe beide laatste soorten heidecompost kunnen worden toegepast in de teelt van fruit, bloembollen, bomen, vollegrondsgroenten en in de glasteelt. De organische stof in heidecompost kan de grond wat smerend maken. Dit is op zandgronden meer een probleem dan op kalkrijke zavel- of kleigronden.\n \n\n3.3 OVERIG\nHulpmeststoffen\nIn het volgende worden een aantal organische meststoffen, deels ook wel hulpmeststoffen genoemd, behandeld die voor specifieke doeleinden ingezet kunnen worden.\nhulpmeststoffen en bodemleven\nEr bestaat veel onduidelijkheid over de effecten van het gebruik van hulpmeststoffen op het bodemleven. Een overmatig gebruik van hulpmeststoffen zal het evenwicht in de bodem zeker verstoren doordat bepaalde groepen van het bodemleven sterk worden gestimuleerd en anderen daarbij geremd worden in hun groei . Ook zijn er aanwijzingen dat snelwerkende meststoffen ten koste gaan van de organismen die verantwoordelijk moeten worden gehouden voor het ziekteonderdrukkende effect van de bodem (zie hoofdstuk 5.4). In laboratoriumexperimenten bracht de inzet van de snelwerkende dierlijke hulpmeststoffen (bloedmeel) minder variatie en minder bacteriënkolonies teweeg dan de wat trager werkende plantaardige hulpmeststoffen12. Ook dit duidt op een verstorende werking van de snelle stikstofleveranciers.\nbloedmeel en biologische landbouw\nEen in de praktijk veelgebruikte stikstofrijke hulpmeststof is bloedmeel. Ondanks het feit dat deze meststof van dierlijke herkomst is valt die niet onder de biologische landbouw EU-norm voor dierlijke meststoffen (zie tabel 3.3.2). Bloedmeel, dat een laag fosforgehalte heeft, is daarom een meststof die vaak in het bemestingsbeleid van de intensieve tuinbouw zal passen. Vaak is het stikstofaandeel van veel samengestelde meststoffen ook afkomstig uit bloedmeel.Omdat bij deze meststof een relatie wordt gelegd met BSE, komt het gebruik ervan het imago van de biologische glastuinbouw niet ten goede. Hoewel de kans op besmetting via bloedmeel nihil is, komt er vooral uit het buitenland druk om het gebruik van bloedmeel in de biologische landbouw aan banden te leggen. Naar verwachting zal dat in 2003-2004 gereguleerd worden in Nederland of in EU-verband. Hulpmeststoffen die mogelijk in de toekomst belangrijker zullen worden zijn de stikstofrijke meststoffen van plantaardige oorsprong. Voorbeelden hiervan zijn meststoffen gebaseerd op soyaschroot (OSMO biosoya, prosol) of gekiemde erwt (Maltaflor).\n\n\nHulpmeststoffen biologische landbouw\nBehalve dierlijke mest en gecomposteerde dierlijke mest zijn maar een beperkt aantal meststoffen en bodemverbeteraars aanvullend toegelaten in de biologische landbouw. In tabel 3.3.2 staat een overzicht van deze meststoffen en bodemverbeteraars.\nTabel 3.3.2. Meststoffen en bodemverbeteraars die zijn toegelaten in de biologische landbouw (Bijlage II A van Verordening (EEG) Nr. 2093/91).Dit is een Europese lijst. Bij gebruik in Nederland moeten deze stoffen ook voldoen aan de meststoffenwet.\n\nchampignoncompost- klei (perliet, vermiculiet, en dergelijke)- gecomposteerd huishoudelijk afval (zie hoofdstuk 8.4)- wormencompost en uitwerpselen van insecten- gecomposteerd plantaardig materiaali- de volgende producten of bijproducten van dierlijke oorsprong: bloedmeel, hoefmeel, hoornmeel, beendermeel of ontlijmd beendermeel, beenzwart, vismeel, vleesmeel, verenmeel, wolafval, bijproduct van de bewerking van huiden (chiquetmeal) en haren- zaagsel en schaafsel, gecomposteerde boomschors en houtas van hout dat na de kap niet chemisch is behandeld- zacht natuurlijke fosfaat, met een cadmiumgehalte van maximaal 90 mg/kg P2O5- aluminiumcalciumfosfaat met een cadmiumgehalte van maximaal 90 mg/kg P2O5- thomasslakkenmeel*- ruw kalizout en magnesiumzout die kaliumsulfaat bevatten (kaïniet, sylviniet, patentkali)*- natuurlijk calciumcarbonaat (krijt, mergel, gemalen kalksteenrots, kalkwier, fosfaathoudend krijt)- natuurlijk calcium- en magnesiumcarbonaat- magnesiumsulfaat van natuurlijke oorsprong- calciumsulfaat van natuurlijke oorsprong- elementair zwavel- sporenelementen vermeld in Richtlijnen 89/530/EEG- steenzout (natriumchloride)i- steenmeel\n\nDeze middelen mogen alleen worden gebruikt wanneer de behoefte aan het middel blijkt uit rapporten van bodemanalyses.\n\n4. Composteren"
  },
  {
    "objectID": "janbokhorst/mest-en-compost.html#inleiding",
    "href": "janbokhorst/mest-en-compost.html#inleiding",
    "title": "Mest en compost",
    "section": "Inleiding",
    "text": "Inleiding\nTijdens de compostering worden de makkelijk afbreekbare organische verbindingen afgebroken of omgevormd tot meer stabiele verbindingen. Door de afbraak van het makkelijk afbreekbare materiaal nemen massa en volume af. Bij deze massa-afname speelt vochtverlies ook een belangrijke rol.\nOf dit proces goed verloopt is met name afhankelijk van de luchttoevoer, want daar draait alles om bij de compostering. De luchttoevoer moet er voor zorgen dat:\n-voldoende zuurstof wordt aangevoerd-koeling plaatsvindt-warmte wordt afgevoerd-water in de vorm van waterverzadigde lucht wordt afgevoerd\nDeze toevoer kan gebeuren door natuurlijke luchtstromen, maar ook door het regelmatig omzetten met een machine of door geforceerde beluchting met ventilatoren. In hoofdstuk 4.2.3 wordt hier nader op ingegaan. Bij al deze systemen is de aanwezigheid onmisbaar van structuurvormend materiaal, zoals stro en hout.\nZijn de omstandigheden goed gekozen dan zullen temperatuur en chemische eigenschappen van het materiaal veranderen.\n\nTemperatuur\nDe intensieve omzetting van makkelijk afbreekbare koolhydraten in het begin van het proces is zowel het gevolg als de oorzaak van de warmte. Er is dus sprake van een zichzelf versterkend proces. De temperaturen lopen op van 50 tot 60 en soms wel 75°C. Wordt het nog warmer, dan is het meeste microleven gedood. Bij sommige soorten compost kunnen er chemische reacties ontstaan die zo heftig verlopen dat de temperatuur totverbranden boven de 100°C stijgt. Hierbij is eerder sprake van verbranden dan van composteren. Voor een goede compostering is een temperatuur nodig die onder de 65°C ligt. Hoe hoger de temperatuur hoe meer onkruidzaden en ziekteverwekkers afsterven, maar ook hoe meer stikstof er verloren gaat. Dat komt doordat het chemische evenwicht verschuift van een ammoniumoplossing in water (NH4+ ) naar gas (NH3), dat vervliegt.Bij een lagere temperatuur duurt het proces langer. In de literatuur worden optimale waarden aangegeven tussen 50 en 60°C.Omdat de temperatuur in de hoop hoger is dan aan de buitenkant zal de reinigende werking van de warmte niet overal even sterk zijn. Zuurstof regelt de temperatuur en die kan beïnvloed worden door variaties aan te brengen in de structuur en het watergehalte. Natuurlijk zijn er locale verschillen, zoals plekken waar weinig zuurstof aanwezig is. Dan kan er N2O ontstaan dat als gas ontwijkt.\nC/N verhouding\nHet uitgangsmateriaal moet een goede verhouding hebben tussen koolstof en stikstof (C/N). In het begin, als de temperatuur nog hoog is, zal stikstof verloren gaan in de vorm van gassen als NH3 en N2O, maar het stikstofgehalte gaat toch omhoog omdat de koolstof nog sneller verdwijnt. Hierdoor daalt de C/N verhouding van waarden tussen de 20 en 30 in het begin tot waarden rond de 10 aan het eind. Dit is vergelijkbaar met de waarden in de grond.Een te hoge C/N verhouding vertraagt het verteringsproces, omdat het overschot aan koolstof eerst verteerd moet worden. Bij hoge C/N waardenstikstoffixatie vindt soms meetbaar stikstoffixatie plaats. Omdat er energie in overvloed aanwezig is zullen bepaalde bacteriën in een warme (30 - 40°C) en vochtige omgeving N2 uit de lucht binden in organisch materiaal. Bij experimenten met een C/N verhouding van 40 bleek de hoeveelheid stikstof met 15% te kunnen toenemen.Bij een hoge C/N verhouding verdwijnt er meer organische stof dan bij een evenwichtige verhouding die een optimum heeft tussen de 20 en 35. De optimale verhouding kan bereikt worden door verschillende materialen te mengen, zoals mest (met een lage C/N verhouding) en stro (met een hoge verhouding). In de loop van de compostering verdwijnt er meer C dan N, waardoor een rijpe compost op basis van voornamelijk mest een C/N verhouding heeft van 10 –15. Bij compost van plantaardige materialen is deze waarde bijna 20.In alle gevallen is niet zozeer de C/N verhouding zelf van belang, maar de C/N waarde van de voedingsstoffen die bereikbaar zijn voor het microleven in de hoop. Als er N vrijkomt moet er genoeg koolstof zijn om die te binden.\nCellulose\nIn de warme fase komt veel koolstof van de vertering van cellulose door micro-organismen, die optimaal gedijen bij 50°C. Boven de 55°C wordt het vrijkomen van koolstof uit cellulose aanmerkelijk minder. Dat is één van de redenen waarom bij hogere temperaturen meer N verdwijnt, ook al is de C/N verhouding volgens de analyses ruim genoeg. Als de hoop te vochtig is wordt cellulose ook niet goed afgebroken en treedt hetzelfde probleem op.\nLignine\nNaast cellulose is lignine het belangrijkste bestanddeel van planten. Deze stof wordt veel trager afgebroken dan cellulose en de afbraak verloopt beter bij lagere temperaturen. Dat is dus in een latere fase van de compostering. Omdat in koeienmest de lignine al gedeeltelijk is voorverteerd komt er makkelijker koolstof uit vrij dan uit bijvoorbeeld stro, kippen- of varkensmest.\nZuurgraad\nHoewel composteren bij verschillende zuurgraden goed kan verlopen is er een optimaal traject van pH 5,5 – 8. De biomassa zorgt tijdens het composteren eerst voor een wat lagere (zuurdere) en later voor een wat hogere (meer basische) pH, maar uiteindelijk zal de compost geleidelijk aan wat zuurder worden. Een te hoge pH geeft een groter stikstofverlies omdat door verschuiving van het chemische evenwicht meer NH3 als gas in de lucht verdwijnt.\nkader Stalmestcompostering; een kwalitatieve benadering van het procesComposteren is het maken van een overgang tussen de bodem en bovengrondse resten van planten en dieren. Deze brug moet worden gebouwd omdat het materiaal van plant en dier te grof is om uit te rijden en hindert bij het klaarmaken van het zaaibed of de bestrijding van onkruid. Dat is een mechanische reden. Vaker nog zijn het chemische of biologische redenen omdat de plantaardige stoffen zich niet direct in de bodem laten inpassen. Inzicht in chemische en biologische veranderingen tijdens het proces van composteren is van belang om een keuze te kunnen maken tussen niet, kort of lang composteren.In het volgende voorbeeld, over het composteren van strorijke stalmest, zal duidelijk worden hoe belangrijk het procesverloop is.\n\nHet proces als geheel\nDe compostering verloopt altijd in fasen, in dit geval vier. Deze fasen lijken wel een verkorte herhaling van de evolutie van het leven op aarde: eerste de micro-organismen (eerste fase), dan de lagere planten (tweede fase), gevolgd door lagere diersoorten (derde fase). De diersoorten worden vervolgens steeds complexer van vorm en functie (vierde fase). Behalve deze ontwikkeling van levensvormen laat het composteringsproces ook nog een samenspel zien van a-biotische factoren, die ieder hun eigen ontwikkeling volgen: temperatuur (warmte), zuurstof (lucht), vochthuishouding (water) en de C/N verhouding (aarde). Alles bijeen genomen heeft het composteringsproces een aantal kenmerken dat ook aan levende organismen wordt toegeschreven en in die zin is het composteren op te vatten als het ‘levend maken’ van de bodem.De eerste fase: het opwarmen. De composthoop wordt warmer door de activiteit van micro-organismen die de makkelijk om te zetten organische stoffen afbreken. Het zijn weinig soorten in enorme aantallen. Als de hoop anaëroob is kan de ontstane ammoniak door gebrek aan zuurstof niet verder oxideren. Deze zuurstofloosheid treedt altijd op en zal enige tijd blijven bestaan. Ook als er meer lucht in de hoop komt blijven de omstandigheden in de kern van de kluiten mest nog anaëroob, maar de ammoniak verdwijnt wel na enige tijd (zie grafiek). De compost zit nu nog vol meststoffen die vijandig voor de plant zijn en ook op de bodem een negatieve invloed kunnen uitoefenen. Net als in de evolutie van het leven op aarde zijn het eerst de voorlopers van plant en dier, de bacteriën die de dienst uitmaken en helpen bij het ‘plant- en bodemvriendelijk’ maken van de compost. In de volgende fase komen er hoger georganiseerde plantaardige vormen bij: de schimmels.De tweede fase: het afkoelen. Er dringt meer lucht in de hoop door en vanaf de buitenkant worden schimmels actief. Dat is soms te merken aan het verschijnen van paddestoelen, de vruchtlichamen van deze schimmels. Door de wisselwerking met de lucht koelt de hoop weer af, maar hij blijft warmer dan de omgeving. Nu de planten hun ontwikkeling in de hoop hebben gehad is het de beurt aan de dieren.De derde fase: het verschijnen van dieren. Kleine diertjes worden actief, met name springstaarten. Aanvankelijk zijn deze insecten wormachtig van uiterlijk en weinig gedifferentieerd, later komen er soorten bij die een ingewikkelder uiterlijk krijgen. Er verschijnen ogen, kleuren, beharing, staarten om mee te springen en de bewegingsactiviteit neemt toe. Behalve een proces in de tijd is hier ook sprake van een proces in de ruimte, want de diepere lagen herbergen primitievere vormen dan de hogere lagen in de hoop. Er is hier sprake van een evolutieproces in mini-formaat en in een kort tijdsbestek. Het lijkt wel alsof de ontwikkeling van de dierlijke vormenrijkdom parallel loopt met de ontwikkeling van de composthoop (zie figuur). Niet alleen de springstaarten doorlopen een dergelijk proces, ook de wormen doen hieraan mee. Eerst dringen van buitenaf mestwormen de hoop binnen. Ze kunnen niet tegen de anaërobe beginomstandigheden en brengen met hun gangen lucht in de hoop.Vaak wordt mest al gebruikt voordat de wormen hun intrede doen. Het uitrijden van kort gecomposteerde mest kan voor de voeding van het bodemleven en de gewassen een belangrijke rol spelen, maar op minder vruchtbare gronden kunnen anaërobe processen in de grond optreden. Die hebben dan gedurende het groeiseizoen een negatieve invloed op de gewassen. Bij lang composteren gaat de compost zo veel op grond lijken dat er geen effecten meer worden bereikt in de bodemprocessen. Er wordt bij wijze van spreken alleen maar extra grondachtig materiaal toegevoegd.De vierde fase: het dierenleven ontvouwt zich. De soortenrijkdom van bacteriën, schimmels en kleinere dieren neemt sterk toe. De mestwormen verdwijnen weer en maken plaats voor grondwormen in meerdere soorten. Niet alleen bij de wormen, maar ook bij de andere organismen gaat de soortensamenstelling steeds meer lijken op die van een gewone bodem. In poëtische taal: de composthoop is aan het gronden en wordt meer ge-aard. Ook gaan de processen steeds langzamer verlopen. De makkelijk aan te tasten stoffen uit dierlijke uitwerpselen en stro zijn omgezet in stabiele stoffen, die overeenkomen met de organische stof in de grond. De compost is rijp en kan uitgereden worden.\n \n4.2 Composteertechnieken\n4.2.1 Inleiding\nComposteren kan plaats vinden op een landbouwbedrijf en op een gespecialiseerd composteringsbedrijf, dat op het gebied van technische voorzieningen meer mogelijkheden biedt. Het gebruik van speciale omzetmachines, geforceerde beluchting en biofilters vergt investeringen die op een landbouwbedrijf in het algemeen niet mogelijk zijn. In eenvoudige vorm worden deze hulpmiddelen op landbouwbedrijven soms wel toegepast.\nZonder al deze hulpmiddelen is het toch mogelijk om goede compost te maken, als er maar rekening gehouden wordt met een aantal basisprincipes. Die worden in dit hoofdstuk eerst belicht. Daarna bespreken we de techniek van het composteren op een landbouwbedrijf en tenslotte worden enkele meer gespecialiseerde technieken beschreven.\n4.2.2 Aandachtspunten bij composteren\nbeluchting\nCentraal bij iedere aërobe (zuurstofrijke) compostering staat de vraag: hoe krijg je voldoende lucht in de hoop? Maatregelen die de luchttoetreding sturen zijn: keuze van uitgangsmaterialen die structuur geven, de grootte van de hoop, het vochtgehalte, de wijze van en intensiteit van omzetten en het toepassen van geforceerde beluchting.\nstructuur\nEen composthoop zonder geforceerde beluchting moet een luchtige structuur hebben, zodat er lucht van binnen de hoop uitgewisseld kan worden met de buitenlucht. Goede structuurbrengers zijn bijvoorbeeld tarwestro en houtig groenafval. Ook erwten- of koolzaadstro is bruikbaar. Andere structuurbrengers zijn bijvoorbeeld riet, heidestrooisel en snoeiafval.Vers stro geeft meer structuur dan stro dat al in de stal gebruikt is. Samen met het watergehalte en de manier van opzetten kan de structuur gebruikt worden om de temperatuur te regelen. Meer structuur geeft meer zuurstof en dat geeft weer een hogere temperatuur. Zo is er onderzoek bekend waarbij gehakseld stro (&lt;8 cm) gedeeltelijk werd vervangen door gemalen stro (&lt;0.5 cm) in combinatie met dierlijke mest. Behalve een betere beschikbaarheid van de koolstof ging bij gemalen stro minder N verloren door de lagere temperatuur. Bij teveel gemalen stro traden echter anaërobe (zuurstofloze) condities op. Hierdoor viel nitraat uiteen en ging stikstof verloren, met stank als gevolg\n\nvochtgehalte\nHet optimale vochtgehalte hangt af van de structuur en de hoeveelheid organische stof in de uitgangsmaterialen. Te weinig vocht geeft geen omzetting omdat de organismen dan niet kunnen leven; teveel vocht geeft plaatselijke anaërobe condities. Als wenselijke waarden wordt in de literatuur meest waarden tussen 50% en 60% genoemd. Materialen als stro en hout kunnen bij een vochtgehalte van 75-90% evenwel nog steeds goed doorlucht zijn, terwijl structuurarme materialen als keukenafval al boven de 50% dicht komen te zitten.\nomzetten\nMakkelijk afbreekbaar materiaal kan vanwege het inklinken niet meer beschikbaar zijn voor het composteren. Omzetten is dan nodig om het materiaal weer met lucht in contact te brengen. Dit geldt zowel voor compostsoorten die mede bereid zijn uit dierlijk materiaal als voor soorten die uit puur plantaardig materiaal bestaan. Vooral bij relatief natte compost, zoals dierlijke mestcompost, betekent omzetten ook dat de convectiestroming, de stroming van binnen naar boven, sneller wordt. Homogenisering en verkleining van de massa is een andere belangrijke functie van omzetten. De hoeveelheid lucht die op het moment van omzetten in de hoop komt speelt geen rol van betekenis in het composteringsproces. Wat lucht betreft gaat het bij omzetten om het onderhouden van de convectiestroming.\ngeforceerde beluchting\nBedrijven die groenafval en GFT verwerken gebruiken vaak geforceerde beluchting, zoals het wegzuigen van de lucht via de bodem. Omzetten is dan beperkt nodig. Om een uniforme doorluchting te krijgen mogen de hopen niet veel hoger zijn dan 2,5 tot 3 meter. Door het wegzuigen van lucht wordt het mogelijk deze te reinigen met een zogenaamde ammoniakwasser en een biofilter. Ammoniak en geur worden zo opgevangen. Om een evenredige temperatuurverdeling te krijgen wordt de hoop soms afgedekt met een warmte-isolerende laag, zoals rijpe compost.Een andere manier van beluchten is het blazen van lucht van onderaf in de hoop. Nadeel hiervan is het uitdrogen en afkoelen van de onderste laag.Er is ook een systeem waarbij afwisselend geblazen en gezogen wordt\n\nC/N verhouding\nEen belangrijke parameter bij de keuze van de uitgangsmaterialen en de hoeveelheden daarvan is de C/N verhouding. De goede waarde bij het starten van het composteren ligt tussen de 20 en de 35.Voor het uitrekenen van de C/N verhouding van een mengsel moeten de gehaltes aan C en N in de uitgangsmaterialen bekend zijn. Het stikstofgehalte volgt vaak uit de standaard mest- of compostanalyse, of er zijn vuistwaarden bekend.Met name bij mest blijken er overigens grote variaties in de C/N verhouding tussen partijen van dezelfde soort te zijn: voor goed bemesten en/of goed composteren is het raadzaam om de mest te bemonsteren. Bij plantenresten is de leeftijd van grote invloed: hoe jonger de plant, hoe lager de C/N verhouding. Dit komt omdat oude planten meer houtig worden. Vuistwaarden voor droge stof, C , N en C/N verhouding staan in de tabel 4.2.1.\n\nOm de uiteindelijke C/N verhouding te bepalen wordt van een gegeven hoeveelheid uitgangsmateriaal de totale hoeveelheid C en N uitgerekend en op elkaar gedeeld. In de praktijk wordt vaak op het gevoel en ervaring een mengsel gemaakt van stoffen met een hoge en een lage C/N verhouding, waarbij ook nog een goede vochtigheid bereikt wordt. In het volgende een voorbeeld van de wijze waarop een berekening uitgevoerd kan worden.\nEen boer heeft 200 ton runderstalmest en krijgt daar ook nog eens 50 ton vleesvarkensdrijfmest bij. Hijbesluit dit gezamenlijk te composteren. Uitgaande van de gegeven vuistwaarden geeft dat aan totalen:\n* 200 ton stalmest met een een ds-gehalte van 23,5% geeft 47 ton droge stof.* 50 ton varkensdrijfmest met 9% ds geeft 4,5 ton droge stof\nKoolstof:Stalmest 47 ton x 362 kg C/ton = 17 ton CVarkensdrijfmest 4,5 ton x 370 kg C/ton = 1,7 ton CTotaal: 18.7 ton C\nStikstof:Stalmest 47 ton x 29 kg N/ton = 1.360 kg NVarkensdrijfmest 4,5 ton x 80 kg N/ton = 360 kg NTotaal: 1.720 kg N\nDe C/N verhouding van dit mengsel wordt: 18.700 kg C / 1.720 kg N = 10,9Het droge stof stofgehalte wordt (47+4,5)/ (200+50) = 51,5/250 = 20,6%Conclusie: de C/N verhouding is te laag en zal tot extra verlezen leiden. Gezien de structuur (veel halfverteerde, natte stro) is het drogestofgehalte aan de lage kant. De compostering zal moeilijk op gang komen en als de hoop eenmaal warm is zal er veel stikstof ontwijken: uit de aerobe plekken als NH3 vanwege de lage C/N verhouding en als N2O uit de warme natte plekken.\nDe boer besluit 50 ton tarwestro van een naburige akkerbouwer aan te kopen, en dat tijdens het opzetten van de composthoop door de andere materialen te mengen. Tarwestro heeft relatief veel koolstof ten opzichte van stikstof, is droog en geeft structuur aan de hoop.\n50 ton tarwestro met 84% ds is 42 ton ds.\nKoolstof: 42 ton x 511 kg C/ton = 21,5 ton CStikstof: 42 ton x 7 kg N/ton = 295 kg N\nDe totalen worden nu: 18,7 + 21.5 = 40,2 ton Cen 1.720 + 295 = 2015 kg N\nDit brengt de C/N -verhouding van het mengsel op 40.200 kg C /2.015 kg N =20 en het drogestofgehalte op(47+4,5+42)/ (200+50+50) = 93.5/300 = 31%.\nDit mengsel zal vanwege betere luchttoetreding vlot gaan composteren. Door de hoop goed gemengd en niet té luchtig op te zetten (zodat de temperatuur beperkt blijft tot een kleine 55°C), zal mede dankzij de hogere C/N verhouding en het minder voorkomen van natte plekken het verlies aan N beperkt blijven.\nsoort stro Tarwestro is beter bij het bereiden van vaste mest dan het stro van andere granen, omdat het meer structuur geeft en het inzakken van de hoop tegengaat. Deze structuur heeft te maken met dikkere celwanden en met een hoger siliciumgehalte van het tarwestro.\nSiliciumgehalte in % SiO2 van de droge stof van het stro .\ntarwe 1,82gerst 0,65haver 0,73rogge 0,53maïs 0,51\n\nGerstestro, met vrijwel hetzelfde C/N gehalte als tarwestro, breekt sneller af vanwege de dunnere celwanden, het geringere ligninegehalte en het betere vochtopnemend vermogen.Hoewel tarwestro minder vocht opneemt heeft het meestal toch de voorkeur, omdat het een betere structuur geeft.\nDe mate waarin houtzaagsel wordt afgebroken is mede afhankelijk van de kenmerken van de houtsoorten, zoals het vezeltype en de hoeveelheid hars. Populier en wilg worden sneller afgebroken dan beuk, eik of naaldhout.\nhomogeniteit\nTijdens het opzetten is het belangrijk dat de uitgangsmaterialen zo goed mogelijk gemengd worden, om te voorkomen dat er natte en droge, zuurstofarme en zuurstofrijke plekken ontstaan. Water kan het beste tijdens het mengen toegevoegd worden. Soms worden verschillende materialen in afwisselende, dunne lagen aangebracht.\nverteerbaarheid\nHoutige, biologisch moeilijk afbreekbare stoffen als takken en spruitstronken moeten voor het composteren verkleind worden om een zo groot mogelijk aangrijpingsoppervlak voor het afbraakproces te krijgen. Zoniet dan doen deze materialen niet meer mee aan het composteringsproces.\nNaast de bovenstaande eigenschappen die invloed hebben op het composteren is ook het gehalte aan fosfaat en zware metalen van belang. Deze gehalten bepalen de toepassingsmogelijkheden in het kader van de wetgeving (MINAS en BOOM). In hoofdstuk 8.4 wordt hier nader op ingegaan.\n4.2.3 De technieken\n1. Extensieve compostering van mest op het landbouwbedrijf\nBij het composteren van dierlijke mest staat het regelen van de luchttoetreding centraal. Verschillende factoren spelen hierbij een rol:\n\nkeuze van de vorm van de hoop: hoogte en breedte\nkeuze van de soort en de hoeveelheid structuurvormend materiaal\nde afbreeksnelheid van de organische stof:\n\nafmetingen De vorm van de composthoop heeft te maken met de beschikbare ruimte en met de mechanisatie. Wanneer er omgezet wordt met composteermachines moet er in rijen worden gewerkt. De grootte hangt samen met de gewenste temperatuur, de aanwezige structuur, en de vochtigheid. Vanwege de verplichting door de overheid om een vloeistofdichte ondergrond te maken, zullen veel boeren uit kostenbesparingen ervoor kiezen deze betonplaat niet te groot te maken. Als gevolg hiervan worden de hopen vrij hoog gemaakt en dan kan het nodig zijn om vaker om te zetten.\nBekijken we enkele afwegingen om tot een ideale grote te komen:\n\nbij een te grote hoop die nat en dicht is, zal er in het midden voortdurend te weinig zuurstof zijn, waardoor er geen compostering plaatsvindt.\nals de hoop groot is, maar te luchtig opgebouwd, kunnen de temperaturen binnenin te hoog, boven de 60°C, oplopen. Om de temperatuur te begrenzen moet de hoop dichter worden (minder uitwisseling, minder zuurstof) of kleiner gemaakt worden (meer uitwisseling, relatief groter oppervlakte).\nbij een te kleine mesthoop is er teveel ‘rand’, waardoor de weersomstandigheden teveel invloed hebben op de processen in de hoop. Bovendien wordt dan een relatief klein gedeelte goed omgezet.\n\nGebruikelijke afmetingen voor rijen zijn: 2 tot 3 meter breed en 2 meter hoog.\n\nopzetten\nStalmest wordt meestal op een hoop gestort door kipkarren of vrachtwagens. Meestal verdroogt de buitenkant van de hoop na opwarming. Omzetten verkleint het materiaal en geeft een nieuwe impuls voor de vertering.Opzetten van vaste mest gebeurt ook wel eens met mestverspreiders. Door te variëren met rijsnelheid, toerental en snelheid van de schuifketting kan de vorm en de luchtigheid van de hoop beïnvloed worden. Een meststrooier met horizontale strooi-assen is hiervoor het meest geschikt. In afwezigheid hiervan kan met bijvoorbeeld platen aan de zijkant voorkomen worden dat de hoop te breed wordt.\nDe mestverspreider geeft vaak een te luchtige hoop. Dit kan opgelost worden door aan te stampen, water toe te voegen of af te dekken met aarde, maar dat zijn arbeidsintensieve methodes. Behalve dat geven aanstampen en water toevoegen het risico van anaërobe zones. Het is ook mogelijk om de verspreid-as van de mestverspreider te verwijderen en alleen de schuifketting te gebruiken. Er blijft dan meer structuur in de hoop. Bij gebruik van een mestverspreider is het van belang goed op te letten of het luchtige materiaal niet in elkaar zakt en te dicht wordt. Vooral bij nat uitgangsmateriaal kan dit optreden en het is moeilijk weer goed te krijgen. Het is dan beter de mestverspreider niet te gebruiken.\nafvoer van lek- en regenwater Er moet bij voorkeur een afvoer zijn van lek- en regenwater. Een hoop mag geen ‘natte voeten’ hebben. Als er geen afvoer mogelijk is moet de hoop zeker niet te nat worden opgezet. Te nat wil zeggen dat bij knijpen in het materiaal er makkelijk vocht uit komt.\nafdekken\nAfdekken met speciaal compostdoek is van belang in perioden met zeer veel neerslag. Dit compostdoek, dat water niet en lucht wel doorlaat, is vrij duur maar gaat meerdere jaren mee. Bij normale omstandigheden kan afdekken ertoe leiden dat de compost te droog wordt. Onderzoek onder normale omstandigheden heeft tot nu weinig positief resultaat van afdekken laten zien. Zie ook hoofdstuk 4.3.Een andere mogelijkheid is het gebruik van stro, dat bij veel neerslag echter niet genoeg beschutting biedt. Een voordeel is de warmte-isolatie, waardoor de buitenkant van de compost zelf beter op temperatuur komt. In het stro zelf moeten dan niet teveel onkruidzaden zitten. Vochtig stro kan de stikstofverliezen beperken omdat er ammoniak in opgevangen wordt.\nIncidenteel wordt er op bedrijfsniveau gebruik gemaakt van een overkapping.\nomzetten\nNa de warme fase heeft de hoop de neiging in te zakken. De structuurbrengende delen (zoals stro) zijn grotendeels verteerd. Er is eventueel wat water bijgekomen en het materiaal kan zich nu verdichten. Om de vertering op gang te houden en anaërobe omstandigheden te voorkomen, kan de hoop op dat moment omgezet worden. Omdat de snel afbreekbare verbindingen inmiddels verteerd zijn, kan de hoop nu losser opgezet worden. Door te mengen wordt het gecomposteerde materiaal homogener. Het is mogelijk om het composteringsproces zonder omzetten te voltooien, maar dat hangt af van de uitgangsmaterialen en de mogelijkheden om het water te beheersen.Omzetten kan ook een noodgreep zijn als de temperatuur te hoog oploopt. Door het verspreiden van de warmte koelt de hoop weer af. Herhaald omzetten kan soms nodig zijn wanneer de temperatuur weer te hoog wordt. Dan kan het nodig zijn om bij te mengen met andere materialen zoals grond of water. Omzetten is mogelijk met een kraan of frontlader, eventueel in combinatie met een mestverspreider. Een goede keuze van de uitgangsmaterialen voorkomt dat het materiaal te grof blijft. Te nat of grof materiaal kan in het begin bijvoorbeeld bijgemengd worden met oudere compost.\n\nomzetmachine Gebruik van een speciale omzetmachine is ook mogelijk. Intensief machinaal omzetten kan ook negatief werken. Een natte mest of compost kan na gebruik van de omzetmachine extra inzakken, een wat drogere kan extra warm worden. In beide gevallen kan dit verholpen worden door herhaaldelijk omzetten. Dit moet soms wel twee maal per dag gebeuren, vervolgens om de week en in een periode van 6 weken wel 10 tot 15 keer. Wanneer alleen mest gebruikt wordt gaat dit gepaard met hoge verliezen aan organische stof en stikstof (zie hoofdstuk 4.4). Die verliezen zijn te beperken als meer dan 50% groenafval wordt bijgemengd. Deze methode wordt als CMC methode nog nader beschreven.\n\nuitbrengen\nDe nauwkeurigheid van meststrooiers laat in het algemeen vaak te wensen over. Compost met een homogene structuur en samenstelling heeft hier minder last van omdat hij zich fijner laat verdelen. Een breedwerkende meststrooier met verticale strooi-assen verdient de voorkeur.\n\n2. Intensieve compostering op rillen met omzetmachines\nBij deze intensieve compostering met rillen of ruggen staat de procesregulering centraal. In een periode van ongeveer 6 weken wordt het materiaal meerdere malen omgezet. De frequentie van omzetten wordt bepaald door het koolzuurgehalte van de lucht en de temperatuur in de hoop. Deze moeten daarom steeds gemeten worden. Soms worden speciale (bacterie)preparaten toegevoegd (zie 4.5). Meestal wordt een mengsel gebruikt van dierlijke mest en plantaardig structuurvormend materiaal. Soms wordt ook alleen dierlijke mest gebruikt. Dit geeft een mooie ‘korte’ mest met gestabiliseerde organische stof. De hoge stikstofverliezen bij deze aanpak (tot 60%) bestaan voor een groot deel uit ammoniak en lachgas. Beide gassen zijn schadelijk voor het milieu. De verliezen zijn geringer als meer koolstofrijk plantaardig materiaal wordt toegevoegd.\nCMC\nDe meest bekende intensieve methode is de Controlled Microbial Composting (CMC). Dit is een beschermde merknaam gebaseerd op het werk van E. Pfeiffer, een duitse landbouwpionier die in de jaren dertig van de vorige eeuw aan de basis heeft gestaan van de biologisch-dynamische landbouw in Nederland. Gebruik van speciale preparaten is een onderdeel van de methode. Varianten van deze methode worden ook veel toegepast maar dragen dan niet de naam CMC. Bij de CMC methode wordt door vaak om te zetten het proces zuurstofrijk gehouden.Composteerbedrijf de ‘Blauwe Kei’ werkt met de CMC methode.\nBij de CMC methode worden de uitgangsmaterialen gesplitst in C-rijk en N-rijk en vervolgens gemengd om de juiste C/N verhouding van ongeveer 30:1 te krijgen. Het mengsel wordt opgezet in hopen van maximaal 3 meter breed en 1,6 meter hoog (minimale afmeting is 1,2 bij 0,8 meter). De nadruk ligt op het luchtig opzetten. Na het opzetten wordt een CMC starter toegevoegd, een bacteriepreparaat. De CMC-starter bevat 55 geselecteerde soorten micro-organismen. De hoop wordt afgedekt met een compostdoek. Aan de hand van gemeten CO2-gehalte en temperatuur wordt er bepaald of er omgezet moet worden. Omzetten vindt de eerste twee weken iedere dag, daarna ongeveer om de drie dagen plaats. Tegen het eind van het proces wordt wekelijks omgezet. Na 6 tot 10 weken is de compost klaar.\nHet proces wordt gecontroleerd en zo nodig bijgestuurd aan de hand van CO2 - en temperatuurmetingen. We gaan kort op deze factoren in.\ntemperatuur\nIn de eerste week is vooral de temperatuur de bepalende factor voor de omzetting. Deze moet plaatsvinden bij een temperatuur van 65°C en daarom moet er dagelijks gemeten worden door het steken van een thermometer boven in de hoop.\nCO2-gehalte\nNa de eerste week zakt de temperatuur en is het CO2-gehalte de bepalende factor voor het omzetten. Dit gehalte moet onder de 2,5% blijven. Hogere gehaltes zijn een aanwijzing voor anaërobe condities die niet wenselijk zijn. Het CO2-gehalte wordt met een speciaal apparaat gemeten.\nvochtigheid\nHet vochtgehalte moet tussen de 55 en 60% zijn. Dit kan met de hand of in een laboratorium worden beoordeeld. Bij een beoordeling met de hand moet er na stevig knijpen juist nog wat vocht uitgeknepen kunnen worden. Bij teveel vocht kan zuurstoftekort optreden. Als de hoop te droog is kan er tijdens het omzetten extra water gegeven worden.\nmicro-farming\nDe CMC methode is een onderdeel van het Micro-farming systeem van Compara (zie hoofdstuk 9). Dit systeem richt zich op de voedselketen in de grond. Er wordt van uitgegaan dat sommige houtige gewassen (fruit, bomen, rozen) een grond nodig hebben waarin schimmels overheersen. Andere gewassen, zoals de blad, bol- en knolgewassen prefereren een grond waarin bacteriën overheersen. Om de grond in de gewenste richting te kunnen sturen wordt eerst het voedselweb in de bodem geanalyseerd. Dit gebeurt in de laboratoria BBClabs en SFI (zie hoofdstuk 9 voor adressen). Op grond van deze resultaten kan de gewenste compost gekozen worden. Door bijmenging van meer houtachtig materiaal of meer dierlijke mest kan bijvoorbeeld een meer schimmeldominante of een meer bacteriedominante compost worden bereid. Die kan ingezet worden om het bodemleven in de gewenste richting te sturen. In de Verenigde Staten wordt deze methode al geruime tijd toegepast. De resultaten van bedrijven in Nederland zijn nog beperkt gedocumenteerd.\nomzetmachines\nBij intensieve methodes wordt gebruik gemaakt van speciale machines om de compost om te zetten. Deze machines hebben een grote horizontaal gemonteerde frees, die door de hoop getrokken wordt. Er zijn zowel getrokken als zelfrijdende versies. Zowel bij het opzetten als het omzetten kan er met de omzetmachine water of drijfmest toegevoegd worden.\nAanwijzingen voor gebruik van compostomzetters zijn.\nAsdiameter: lang, nog niet verteerd stro en verdwaalde strotouwtjes kunnen zich om een as wikkelen. Hoe dunner de as hoe groter dit probleem. Daarom raden wij een asdiameter aan van meer dan 50 cm. * Schoepvorm: de schoep moet zodanig gevormd zijn dat de mest van de zijkanten naar binnen gewerkt wordt.Afhankelijk van de diameter heeft de as doorgaans een toerental van 150-600 omwentelingen per minuut. Met de combinatie rijsnelheid, toerental en eventueel hoogte-instelling kan wat gevarieerd worden in de intensiteit van omzetten.Bij zelfrijdende omzetters zitten de aandrijfwielen of rupsbanden aan de achterkant en is de omzet-as in hoogte verstelbaar (bijvoorbeeld via hydraulisch in hoogte beweegbare voorwielen). Hierdoor kun je bij het omzetten de stand variëren en het apparaat over de weg vervoeren.\nBij getrokken mestomzetters (doorgaans hangen deze in de hef en hebben ze een steunwiel) moet de trekker een kruipstand hebben. Bij de eerste keer omzetten is de maximaal te rijden snelheid ongeveer 500 m/uur. De omzetter heeft de neiging om de trekker scheef te trekken.\n\n\n\n\n\n3. Compostering van groencompost\nGroencompost wordt op gespecialiseerde bedrijven gemaakt. Een groot aantal organische materialen wordt gebruikt, waarvan berm- en slootmaaisel de belangrijke bestanddelen zijn. Deze maken vaak niet meer dan 30% van het materiaal uit omdat ze te weinig structuurvormende eigenschappen bezitten. Het houtige afval uit groenvoorzieningen moet de nodige structuur geven. Dit afval wordt eerst verkleind met messen die goed composteerbare vezels opleveren of verwerkt tot chips die minder goed composteren. Er zijn ook machines die mengvormen geven.\nBij het opzetten van de hoop wordt de verhouding tussen wel- en niet structuurvormend, wel en niet stikstofrijk en meer of minder nat zorgvuldig gekozen.\ntafels, rillen\nDe gebruikelijke methode is het composteren op ‘tafels’ van ongeveer 3 meter hoogte, maar er wordt ook wel gewerkt op rillen (ruggen). De rillenmethode is bewerkelijker maar maakt wel een betere homogenisering mogelijk doordat er frequenter en intensiever wordt gemengd.Bij het werken met tafels is geforceerde beluchting nodig, die meestal van onderen af omhoog wordt geblazen. Een enkele maal wordt de lucht weggezogen. Als de lucht bij het wegzuigen door een vochtig mengsel van houtsnippers (biofilter) wordt geblazen neemt dat de geur weg. Het beluchten werkt tevens als koeling om de temperatuur te controleren op een waarde van ongeveer 60ºC. Omdat het materiaal de neiging heeft om uit te drogen, is bevochtigen periodiek nodig. Tijdens het composteren wordt de compost met de shovel of met speciale machines enkele malen omgezet. De composteringsduur is 6 weken of langer. Soms wordt al na 4 weken gezeefd. Dit gebeurt meestal met een trommelzeef, maar ook de sterzeef wordt toegepast.\n\n\n\n\n\n4. Continue reactors\ncontinue proces Bij continue processen wordt er steeds materiaal toegevoegd en onttrokken in een voortdurend proces. Dat is anders bij de normale compostering waarbij de materialen worden gestort, het proces\nbatch proces eenmalig doorlopen en de plaat weer schoongemaakt (een ‘batch proces’).Het bekende VAM-compostvat bijvoorbeeld is een kleine uitvoering van de ‘continue verticale reactor’. Materialen worden van boven toegevoerd, ondergaan het composteringsproces en worden onderaan verwijderd.Er bestaan 9 meter hoge installaties met hetzelfde principe en een inhoud van 2000 m3. Doorgaans geven hoogten groter dan 3 meter al problemen met de goede uniforme luchtdoorstroming.\nAls de materialen horizontaal door de reactor worden gevoerd, spreken we van een ‘continue horizontale reactor’. De hoogte daarvan is nooit meer dan 2 tot 3 meter. Zuurstof kan zowel geforceerd als door omzetten toegevoerd worden en het proces is goed beheersbaar in zuurstoftoevoer en temperatuur.\n\n5. Wormencompostering\nIn een normale composthoop zullen vaak gedurende de rijpingsfase wormen gaan leven. Dit is vooral de rode mestworm. Deze soort voelt zich beter thuis in de wat hogere temperaturen en het rijke substraat dan in de bodem.\nBij wormencompostering (‘vermicomposting’ en ‘vermiculture’ als de wormen zelf het hoofddoel zijn) wordt voor het omzetwerk een groter beroep op deze wormen gedaan. Er is geen thermofiele fase. Het is een methode die sinds de jaren 70 met name in de VS en in Australië opgang maakte, zowel op huishoudelijk niveau als op wat grotere schaal. Er wordt gewerkt aan continue systemen voor wormencompostering op bedrijfsniveau.\nrode mestworm\nDe rode mestworm (Eisenia foetida) is een pioniersoort: een intensieve stofwisseling en daarmee een snelle omzetting van het substraat ondersteunt een snelle jeugdontwikkeling en een grote vermeerderingsnelheid.\nDe ideale temperatuur voor E. foetida ligt tussen de 20 en 29°C. Bij te lage temperaturen gaat het omzettingsproces langzamer, bij hogere temperaturen zullen de wormen migreren of doodgaan. Het substraat moet voedselrijk zijn en voldoende fijngemaakt. Het moet ook minerale bodembestanddelen bevatten en luchtig zijn.De grote betekenis van de mestworm is het creëren van gunstige omstandigheden zodat het microleven zijn werk kan doen. De worm zorgt voor:\n\nhet mengen en verplaatsen van het substraat door het graven van gangen\nhet mengen en verkleinen van deeltjes in zijn maag/darm-kanaal\nhet creëren van goede omstandigheden voor bacteriën in zijn maag/darmkanaal\nhet beter beschikbaar komen van voedingsstoffen in het verteerde substraatVerder draagt de worm bij aan de structuur door afgifte van slijmstoffen en andere verbindingen.\n\nregelmatig voeren\nComposteren met wormen is in feite wormen voeren. Dat betekent dat er regelmatig (bijvoorbeeld dagelijks) een nieuwe hoeveelheid organisch afval toegevoerd moet worden. Doordat het regelmatig gebeurt zijn de toe te voeren hoeveelheden zó klein dat er weinig temperatuurverhoging optreedt. Meerdere soorten organisch afval zijn geschikt, zoals drijfmest met stro en voedselresten. Het uitgangsmateriaal moet wel een constante, homogene samenstelling hebben en klein gemaakt zijn.\noogst\nBij het oogsten van de compost moeten de wormen gespaard blijven voor ‘hergebruik’. Dit kan bijvoorbeeld door (met droogte of warmte) de wormen te verdrijven uit het te oogsten deel, zodat ze in de hoop migreren naar de versere delen. Een andere mogelijkheid is het eindmateriaal te zeven: wormenuitwerpselen zijn kleiner dan wormen of wormeneieren en minder kleverig dan wormen. De wormen blijven op de zeef liggen.\nhoop of silo\nDe traditionele methode van wormencompostering waren hopen of rijen op de grond van ongeveer 50 cm hoogte. De nadelen daarvan zijn: er is veel oppervlakte nodig, veel arbeid en het werkt langzaam.Er wordt ook wel met containers gewerkt. Deze hebben de genoemde nadelen minder. Ze werken volgens het ‘batch’ – principe (vullen, verwerken, legen). Er zijn zowel grootschalige als kleinschalige varianten van. Sommige van deze systemen kunnen een laag substraat van een meter hoog in 30 dagen verwerken. Er wordt gewerkt aan continue systemen voor wormencompostering voor grootschalig gebruik.\n\nstikstofverlies\nHet is niet duidelijk of wormencompostering een lager stikstofverlies geeft. Er is slechts één onderzoek bekend. Hier was het stikstofverlies 50%. Omdat er geen thermofiele fase is, en er dus minder N in de vorm van ammoniak zal verdwijnen, is het aannemelijk dat het verlies vaak duidelijk onder de 50% zal zijn.\nziekteverwekkers \nOok bij wormencompostering verdwijnt een deel van de ziekteverwekkers, ondanks het ontbreken van de thermofiele fase. Dit wordt veroorzaakt door de afwijkende omstandigheden, met name in het wormdarmkanaal. Concurrentie tussen micro-organismen om voedsel speelt mogelijk een rol. Of de reiniging net zo effectief is als bij een compostering met een thermofiele fase, is niet duidelijk. Er zijn systemen ontwikkeld waarbij het uitgangsmateriaal eerst gewoon gecomposteerd wordt en waarbij later, na de temperatuurpiek, wormen worden ingezet.\nIn een Duits onderzoek is de kwaliteit van wormencompost vergeleken met gewone compost. Hierbij is onder meer gekeken naar gehalten en beschikbaarheid van voedingsstoffen, humus en zout. Het bleek dat verschillen tussen wel- en geen wormencompost niet zo groot waren als de verschillen veroorzaakt door de uitgangsmaterialen. Er was geen aantoonbaar verschil in de beschikbaarheid van voedingsstoffen en het vóórkomen van plantenhormoonachtige stoffen. In principe is wormencompost een uitstekende meststof, zij het niet beter dan gewone compost.6. Anaërobe vergistingDit is strikt genomen geen compostering maar een zuurstofloze omzetting. Hierbij wordt gas gevormd met een gehalte van 50 tot 70% methaan. Dit proces vindt in warmere landen ook in moerassen plaats en daarom heet methaan ook wel moerasgas.\nVan 1 ton bioafval kan 200 tot 300 m3 biogas, met een energie-inhoud van 300-450 kWh gewonnen worden, waarbij de organische stof tot 90% kan verdwijnen. Het proces vindt plaats bij een temperatuur van 32 tot 55°C. Om het proces aan de gang te krijgen en te houden moet het in ons klimaat van buitenaf opgewarmd worden. Het kan zowel met een waterige massa (&lt; 15% DS) als met een droge massa (maximaal 65% DS). Als verwerkingsproces is het bijvoorbeeld in gebruik bij grote composteerinstallaties, bij milieuvriendelijke woonprojecten en in de derde wereld. Fosfor en kali blijven bij dit proces behouden, stikstof voor een groot deel.Het restproduct kan alsnog gecomposteerd worden en wijkt in kwaliteit niet zoveel af van andere soorten compost. . Anaërobe vergisting wordt op het moment op enkele grootschalige bedrijven toegepast, onder meer bij Compostering Lelystad in Lelystad.\nVergisten is een vorm van gecontroleerd verbranden, waarbij minder organische stof beschikbaar komt voor bodemverbetering dan bij aëroob composteren. De belangrijkste voedingsstoffen blijven wel behouden.\n\n4.3 Opslag mest en compost"
  },
  {
    "objectID": "janbokhorst/mest-en-compost.html#inleiding-1",
    "href": "janbokhorst/mest-en-compost.html#inleiding-1",
    "title": "Mest en compost",
    "section": "Inleiding",
    "text": "Inleiding\nBij de keuze van de juiste opslagmethode voor vaste mest en compost gaat het er vooral om wat de wet toestaat. Hoewel de wetgeving tamelijk eenduidig is wordt in de praktijk soms een streng en soms een soepel beleid gehanteerd. Onderzoek laat zien dat uit vaste mest van goede kwaliteit zeer weinig nutriënten uitspoelen en daar hangt het soepele beleid dan ook mee samen.Vaak is een vloeistofdichte laag verplicht en bij de keuze van de methode spelen financiële en praktische overwegingen een belangrijke rol. Een steeds terugkerende vraag is de wenselijkheid van het afdekken van hopen. Op al deze thema’s gaat dit hoofdstuk in. Eerst op de wetgeving, dan op de verschillende methodieken en tenslotte op het afdekken. Ook wordt een overzicht gepresenteerd van onderzoek naar uitspoeling uit vaste mest, die direct op de grond wordt opgeslagen.\nWetgeving\nEr is wettelijk voorgeschreven dat vaste mest op een vloeistofdichte plaat moet worden bewaard. In het besluit melkrundveebedrijven (Staatsblad van 18 juni 1991) staat de volgende formulering (besluit 324):\n“Art. 1.1.7. De opslag van vaste mest buiten de stal moet geschiedenmestdichte plaat op een mestdichte plaat, die is voorzien van een opstaande rand of een gelijkwaardige voorziening; de stapeling moet zodanig geschieden dat uitzakkend vocht niet van de mestplaat kan vloeien. Dit vocht moet door middel van een gesloten, mestdichte riolering worden afgevoerd naar een mestdichte opslagruimte.”\nIn de wet staat dus niet voorgeschreven welk materiaal gebruikt moet worden. Elk materiaal is toegestaan mits het maar mestdicht is. Verder staat er dat er een opslagmogelijkheid moet zijn voor het mestwater. Dit is niet nodig wanneer er geen mestwater is. Hier zal nog nader op worden ingegaan.\nIn de praktijk wordt met de wettelijke verplichting om een vloeistofdichte laag vloeistofdichte laag toe te passen heel divers omgegaan. Er zijn gemeentes die opslag en composteren van vaste dierlijke mest zonder meer toestaan. Andere staan het toe onder bepaalde voorwaarden, zoals een droge stofgehalte hoger dan 45% of afdekken met provinciaal beleid compostdoek. Ook vanuit de provincies is het beleid divers. Provincies regelen niet de compostering van bedrijfseigen mest, maar wel de compostering van organisch materiaal dat van elders is aangevoerd. Dit mag in Noord-Holland bijvoorbeeld rechtstreeks op grond. In Overijssel mag dit niet, maar de provincie heeft wel proefprojecten waarbij direct op grond wordt gecomposteerd. In Friesland vindt men de eis van een vloeistofdichte laag niet zinvol, maar handhaaft die toch.——————————————–\n\nDuits beleid\nIn Duitsland zijn de eisen aanmerkelijk soepeler. Vaste mest direct op de grond is daar bijvoorbeeld toegestaan. De reden hiervoor is dat er inmiddels veel onderzoeksresultaten bekend zijn over uitspoeling van voedingsstoffen uit mesthopen. In Duitsland mag mest direct op de grond worden bewaard of gecomposteerd. In waterwingebieden en gebieden met geneeskrachtige bronnen gelden strengere eisen. Interessant zijn de aanbevelingen die in Duitsland voor opslag worden gedaan:\nhoeveelheid Hanteer een zinvolle relatie tussen te bemesten oppervlakte en hoeveelheid mest.\nvoorbehandeling Mest met een droge stofgehalte onder de 25% eerst voorbehandelen tot een hoger droge stofgehalte verkregen is.\nopslag Kleihoudende gronden hebben de voorkeur, maar het kan ook op zandgrond. Niet op een drainbuis opslaan.\ngrondwaterdiepte Tenminste 1,5 m.\nafstand tot Tenminste 100 m.waterwingebieden\nafstand tot Tenminste 20 m.oppervlaktewater\naanleg Hou de grootte zo beperkt mogelijk. De bovenkant moet vlak zijn.\nafdekking Niet direct nodig. Bij toepassing alleen na de warmtefase (4-6 weken na opzetten) en alleen met gasdoorlatende materialen zoals stro of compostdoek.\nvloeistofdichte laag Aan te bevelen bij hogere grondwaterstand, bij zandgronden en bij mest met laag droge stofgehalte. Wanneer twee van deze drie punten optreden dan is een vloeistofdichte laag zonder meer nodig.\nopslagtijd Niet langer dan 6 maanden.\nnabehandeling grond Na wegruimen van de mest alleen een bodembehandeling wanneer er een gewas komt.————————————\nMogelijkheden voor een vloeistofdichte laag\nMaterialen die in aanmerking komen om aan de eis van vloeistofdicht te voldoen zijn beton, plastic en verdichte klei. Omdat deze materialen niet 100% vloeistofdicht zijn is een beter criterium: afdoendedoorlatendheid vloeistofdicht. De doorlatendheid van de verschillende materialen wisselt sterk en de ene laag moet dikker zijn dan de andere om tot een gelijke doorlatendheid te komen.Een verdichte kleilaag kan gelijkwaardig zijn aan een betonplaat. Op de langere duur is plastic zelfs minder geschikt dan klei door scheurvorming. Klei of een bentonietgrondmengsel wordt na verloop van tijd steeds beter van kwaliteit, beton en plastic worden steeds slechter doordat er scheuren kunnen ontstaan.De kennis over gebruik van verdichte klei als vloeistofdichte laag is de laatste jaren sterk toegenomen door onderzoek ten behoeve van vuilstortplaatsen. Voormalige stortplaatsen moeten aan de boven- en onderzijde vloeistofdicht worden afgesloten.\nVoor een vergelijking tussen de verschillende in aanmerking komende materialen kan de tabel 4.3.1 dienen.\nTabel 4.3.1. Doorlatendheid diverse afdichtingsmaterialen\nDoorlatendheid diverse afdichtingsmaterialenbeton 0-13 m/secHDPE folie 10-12 - 10-13 ,,verdichte klei 10-10 - 10-11 ,,\n\n\ndikte laag\nUit bovenstaande tabel valt af te lezen dat een verdichte kleilaag 100 maal zo dik moet zijn als plastic folie om eenzelfde afdichting te krijgen. In de praktijk is een verdichte kleilaag van ongeveer 20 cm dikte voldoende om aan het criterium van vloeistofdichtheid te voldoen. Een dikkere laag is natuurlijk wel minder gevoelig voor beschadiging.\nbeton\nBeton wordt het meeste gebruikt om mest te bewaren of te composteren. Het voordeel is de berijdbaarheid van de plaat, het nadeel is de hoge prijs.Bij toepassing van een gestorte, aaneengesloten plaat bedragen de kosten ongeveer € 30.000 voor een plaat van 400 m2.Ook kunnen geprefabriceerde platen worden gebruikt. Door toepassing van kit kan ook aan het criterium van vloeistofdichtheid worden voldaan. Een plaat van 400 m2 kost ongeveer € 16.000. Een nadeel van geprefabriceerde platen is dat de kwaliteit van de afdichting van de naden na verloop van tijd minder wordt.\nNaast de basiskosten komen bij gebruik van beton vaak nog de kosten van een opstaande wand (ongeveer € 500 per 4 meter) en de kosten van een put voor opvang van het overtollige water. In plaats van een put kan ook met een dompelpomp worden gewerkt. Hier wordt nog op teruggekomen.\nklei, leem en bentoniet/grondmengsels Het voordeel van vloeistofdichte lagen waarbij gebruik wordt gemaakt van kleihoudende materialen is dat ze goedkoper zijn dan beton en dat de kwaliteit niet afneemt na verloop van tijd.Er is ook een belangrijk nadeel: het berijden van de vloeistofdichte laag is niet of slechts beperkt mogelijk.\nBij het kiezen van een ondergrond moet onderscheid worden gemaakt tussen gronden met meer dan 35% lutum (ongeveer 60% afslibbaar) en gronden met minder dan 35% lutum. Bij meer dan 35% lutum kan direct van de aanwezige grond gebruik worden gemaakt. Bij lichtere gronden moet bentoniet met de grond gemengd worden.Om een wettelijk toegestane situatie te krijgen kan de volgende werkwijze worden gevolgd:Ga uit van een niet te natte en niet te droge zavel of klei. Optimaal is de vochtigheid die vereist is voor het ruggenfrezen van aardappels.\n\nBreng zoveel natriumbentoniet (zwelklei) gelijkmatig aan de oppervlakte aan dat na menging van deze bentoniet met een 20 tot 25 cm dikke kleilaag een bentonietgehalte van 6 gewichtsprocenten ontstaat. Klei in natuurlijke ligging weegt 1,2 tot 1,5 kg per liter. Meng met een landbouwfrees met zeer lage rijsnelheid en zeer hoog toerental de bentoniet door de bovenste 20 tot 25 cm. Herhaal dit enige malen. Er mogen geen kluiten overblijven. Wals vervolgens de laag aan.\nwerkwijze op zandgronden Hier kan in principe dezelfde procedure gevolgd worden als bij kleigronden maar nu moet 8 gewichtsprocent bentoniet worden toegevoegd.\nleem\nOok leem kan gebruikt worden om een vloeistofdichte laag te krijgen. Leem is een meestal kalkloos materiaal dat in stuwwallen uit de ijstijden wordt aangetroffen. De leem moet minimaal 35% lutum bevatten. De werkwijze is dezelfde als bij zavel of klei. De leemlaag moet ook ongeveer 25 cm dik zijn.\nafvoer van mest- en regenwater\nWettelijk is de opvang in een mestdichte put voorgeschreven. Bij de afweging van keuzes om hieraan te voldoen is het van belang mestwater en regenwater te onderscheiden. Wanneer het regenwater kan worden opgevangen speelt alleen het mestwater een rol. Wanneer alleen mestwater opgevangen moet worden is een kleinere en dus goedkopere opslag voldoende. Regenwater kan worden opgevangen door de mest onder een overkapping te bewaren of gebruik te maken van compostdoek. Compostdoek laat wel lucht maar geen water door. Het is gemaakt van polypropyleen, een relatief minder schadelijke plasticsoort.Wanneer er toch afvoer is van mest- en regenwater is hiervoor een opslag noodzakelijk. Een open opslag wordt soms toegestaan. Deze is ook te maken van klei, leem of een bentoniet/zandmengsel. Ook bij gebruikmaking van een riet of biezenveld is wettelijk een open situatie toegestaan. Verder wordt ook wel een mestzak gebruikt.\nEen relatief goedkope oplossing wordt toegepast op het bedrijf van Ferket. De mest wordt opgeslagen op een kleilaag. Op het laagste punt is een deel met kippengaas afgescheiden om te voorkomen dat er grof materiaal naar toe stroomt. Met een dompelpomp wordt het vocht (regenwater en lekwater) in natte perioden opgezogen in een giertank en weer over de mest uitgesproeid. Bij zeer natte omstandigheden wordt het in een tank opgeslagen. Bij gebruik van een dompelpomp is het van belang dat deze van zeer goede kwaliteit is. De pomp moet langere tijd droog kunnen draaien en ook grover materiaal kunnen verwerken. De capaciteit hoeft niet groot te zijn. De kosten van de pomp bedragen ongeveer € 700.\nafdekken\nDierlijke mest verliest tijdens de bewaring veel vocht. Dit is niet alleen vocht dat in de mest zit, maar ook vocht dat vrijkomt bij de vertering van de mest. Bij die vertering worden koolhydraten omgezet in koolzuurgas en water, dat weg kan lekken. Door dit waterverlies dreigt de mest te droog te worden. Onderzoek heeft bevestigd dat het niet altijd noodzakelijk is om een mesthoop af te dekken. Toch hebben de laatste jaren veel bedrijven met wateroverlast en te natte mest te maken. Dat kan te maken hebben met een slechte afwatering van de mestopslagplaats, met het uitgangsmateriaal en met de extreme regenval van de laatste jaren. Gebruik van compostdoek of een overdekte mestplaats bleken in die gevallen nodig te zijn. Ook zijn er methoden, zoals de CMC methode of de daarvan afgeleide systemen, waarbij het compostdoek een essentieel onderdeel is.\nuitspoeling\nBij uitspoeling gaat vooral kalium verloren. Vervolgens stikstof en in mindere mate fosfor. Uitspoeling treedt op bij lage droge stofgehalten van de mest. Onder invloed van de hogere druk onder in de hoop wordt vocht uit de hoop geperst. Aan de zijkant komt het er als mestwater uit. Dit mestwater is enerzijds vocht uit de mest zelf, anderzijds regenwater dat door de hoop naar beneden is getrokken.\nOnderzoek naar uitspoeling uit opgeslagen vaste mest en compost is in Nederland nauwelijks uitgevoerd, wel in het buitenland.\n\nScheller deed onderzoek bij twee mesthopen op zandgronden. De hopen lagen op akkers en niet op een vaste compostplaats. Er bereikte zo goed als geen nitraat of ammonium het grondwater.\nPaffrath vond bij een mesthoop een uitspoeling van 8 kg N03-N per 250 m2 mestplaats.\nVon Wistinghausen deed onderzoek bij twee mesthopen op een tuinbouwbedrijf op lemig zand. Per 50 ton stalmest verdween 10 kg N03-N in de richting van het grondwater. De hoeveelheid die het grondwater werkelijk bereikt zal kleiner zijn, omdat een deel onderweg denitrificeert.\nBerner onderzocht drie standplaatsen in Zwitserland. Uit dit onderzoek blijkt dat de uitspoeling sterk afhankelijk is van de wijze van composteren. Bij te droog composteren spoelt er veel nitraat uit. Bij te nat composteren spoelt er veel organische stikstof en ammonium uit. Bij goede composteringsomstandigheden spoelt er de minste stikstof uit. In tegenstelling tot de andere onderzoeken werd hier bij ongunstige composteringsomstandigheden wel een grote uitspoeling van stikstof aangetroffen.\n\nprocedure De beoordeling van toegepaste oplossingen berust steeds bij de gemeentes. Hier moet in eerste instantie contact mee worden opgenomen. Per gemeente kan het beleid sterk variëren. Het gebruik van klei of leem kan gezien bovenstaande geen reden zijn om toestemming te weigeren.\n4.4 Beperking van verliezen\nVerliezen bij bewaring en compostering van mest\nBij mestbewaring en compostering treden verliezen aan organische stof en mineralen op. Bij compostering kunnen deze verliezen geaccepteerd worden wanneer de verkregen nieuwe eigenschappen opwegen tegen de verliezen. Het is evenwel steeds van belang de verliezen zo veel mogelijk te beperken.De verliezen kunnen het gevolg zijn van uitspoeling en van vervluchtiging. Op problematiek rond de verliezen zal ingegaan worden bij de bewaring en compostering van mest, de compostering van groenafval en bij de GFT-compostering.\nVerliezen bij bewaring van vaste mest\nBij de bewaring van vaste mest gaan droge stof en mineralen verloren. Wat betreft de belangrijkste mineralen gaat het vooral om stikstof en kalium. De verliezen aan fosfor zijn beperkt.\nverlies aan stikstof en droge stof\nHet stikstofverlies wordt bepaald door de hoeveelheid stro die wordt gebruikt, door de wijze van bewaring en door de wijze van afdekking. Verlies aan stikstof en aan droge stof zijn aan elkaar gekoppeld.Wanneer veel stro wordt gebruikt is het percentage stikstof dat verloren gaat kleiner dan het percentage droge stof. In de overmaat aan koolstofrijk stro wordt stikstof gebonden. Bij een laag strogebruik gaat stikstof sneller verloren dan droge stof. De luchtarme en natte omstandigheden die dan ontstaan leiden tot extra stikstofverliezen door uitspoeling en gasvormige verliezen.Het omslagpunt ligt bij 15% droge stofverlies. Boven 15% droge stofverlies gaat meer droge stof dan stikstof verloren.\n\n\nAls bewaren van mest en niet het composteren hoofddoel is, dan is het dus wenselijk tamelijk anaëroob te werken. Hiermee kan bij het opzetten van de hoop rekening worden gehouden. Verder is beperking van het strogebruik van belang om verliezen bij bewaring te voorkomen. Aan de temperatuur is makkelijk af te lezen of dit gelukt is: wordt deze hoog dan is er geen sprake van een anaërobe situatie.\nkalium en fosfor\nHet verlies aan kalium is afhankelijk van de bewaringsduur, het droge stofgehalte en de wijze van afdekking. In tabel 4.4.2 zijn gemiddelde waarden aangegeven. Het blijkt dat er aanzienlijke verliezen aan kalium kunnen optreden. Kaliumrijke mest is vooral nodig op zandgronden, waar klaver in het gras van belang is. Daar moet je de nattere mest afdekken. Opvangen van mestwater is dan van belang.\n\n\nVerliezen bij compostering van vaste mest. \nDe factoren die van invloed zijn op de verliezen bij bewaring van mest zoals strogebruik, mate van anaërobie en tijdsduur spelen ook bij compostering van mest een rol. Daarnaast treedt bij compostering een warmtefase op die extra verliezen kan geven. Er komt steeds meer onderzoek naar de verliezen bij compostering. De verliezen door vervluchtiging hebben vooral betrekking op NH3, CO2, CH4 en N2O. Onder aërobe omstandigheden gaat het vooral om NH3 en CO2 en CH4, N2O onder anaërobe omstandigheden vooral om CH4, CO2 en N2O. In het algemeen treden in een composthoop zowel aërobe als anaërobe omstandigheden op. Delen van de composthoop die niet in contact met de lucht staan zijn anaëroob. Daar waar er wel contact is kan de zuurstof slechts zeer beperkt de kluiten indringen. Het gaat om maximaal enkele micrometers. De lucht die door het omzetten van de hoop binnenkomt draagt nauwelijks bij aan een betere zuurstofvoorziening. Het naar boven opstijgen van warme lucht en het aan de zijkant instromen van zuurstofrijke lucht bepaalt de doorluchting in systemen waar geen geforceerde beluchting wordt toegepast. Steeds zullen er anaërobe plekken blijven en in ieder composteringsproces bestaan de verliezen daarom uit NH3, CO2, CH4 en N2O.De verhouding tussen de verschillende stoffen die verloren gaan en de mate waarin dit gebeurt hangt af van de samenstelling van het uitgangsmateriaal en de wijze van behandeling van het materiaal.\nOnderzoek met varkensmest geeft inzicht in de invloed van de hoeveelheid stro die wordt toegediend. Door het bijmengen van stro werd de oorspronkelijke dichtheid van 1100 kg per m3 teruggebracht tot respectievelijk 700 en 560 kg per m3. De veranderingen in de stikstoffractie na 50 dagen composteren zijn te zien in tabel 4.4.4.\n\nUit de resultaten blijkt dat een relatief nattere compost de minste verliezen kent. De mest blijft dus beter bewaard. Bij meer stro neemt het verlies sterk toe en ontstaat er vooral meer nitraat-stikstof.\nBij meer stro neemt het C/N verhouding toe en in dit geval het totale N verlies niet. Dat is geheel in overeenstemming met wat bij de bewaring van mest is vermeld. Bij een C/N verhouding van 30 of hoger zijn er nauwelijks meer verliezen aan stikstof.\nomzetten\nOmzetten heeft invloed op de verliezen.25 Tabel 4.4.5 laat de verliezen zien van varkensmest bij niet omzetten en na 3 maal omzetten.\n\n\nNiet omzetten geeft vooral emissies van de broeikasgassen N2O en CH4 en ook het grootste verlies aan totaal stikstof.\nverliezen N en OS.\nZoals uit het voorgaande blijkt heeft de samenstelling en de wijze van omzetten grote invloed op de verliezen. Het is dan ook niet verwonderlijk dat in de literatuur uiteenlopende getallen over stikstof- en organische stofverliezen worden gevondenUit deze grote verschillen blijkt wel hoe groot de invloed is van de omstandigheden. De volgende vuistregel heeft zich in de praktijk al langer bewezen: 20% verlies aan stikstof bij zeer zorgvuldig werken, 40% verlies onder normale praktijkomstandigheden en 60% verlies bij ongunstige omstandigheden.\nbeperken verliezen Beperken van verliezen is mogelijk door:\n\ngenoeg koolstof, die bereikbaar is voor de organismen in de composthoop. Werk daarom met een hoge C/N verhouding\nvoldoende hoog vochtgehalte, boven de 50%\neen temperatuur niet hoger dan 55°C\nenkele malen (twee tot drie keer) omzetten. Niet omzetten en vaak omzetten (meer dan 4 keer) verhogen de emissies\neen niet te hoge pH-waarde bij de start\n\n4.5 Toevoegingen en hulpmiddelen\nOver Cobio-litière, Bio Aktief poeder, EM, Bokashi en FIR.\nBacteriën, Cobio-litière\nVeel producten zijn op basis van bacteriën. Een voorbeeld hiervan is cobio-litière. Dit product, op de markt gebracht door Slootsmid te Laren, moet aan het strobed van vee worden toegevoegd. Het bevordert het omzettingsproces door een combinatie van bacteriën. Volgens de producent zijn dit de effecten van het middel:\n\nhet strobed wordt droger\nde stank wordt minder\nminder ziektekiemen\n\nBio Aktief Poeder\nHolland Green B.V. te Hedel brengt producten op de markt onder de naam Bio Aktief Poeder. Er zijn producten voor het toevoegen aan veevoeder, drinkwater en mest. Deze producten zouden de mest een hoge zuurstofactiviteit geven, met minder ammoniak en stank als gevolg. Ook zou het composteringsproces beter verlopen en bij bemesting de hoge zuurstofactiviteit positief doorwerken in de bodem.Effectieve micro-organismen (EM)EM is een gemengde cultuur van nuttige bacteriën (hoofdzakelijk bestaande uit fotosynthetiserende bacteriën en melkzuurbacteriën), gisten en schimmels (onder meer actinomyceten). Deze cultuur kan geënt worden ter verhoging van de microbiële diversiteit in de bodem of in een vloeibare medium.\nfermentatie\nEffectieve micro-organismen is een vinding van Prof. Dr. Teruo Higa van de universiteit van Ryukyus in Okinawa (Japan). Het preparaat kan voor vele doeleinden worden ingezet, zoals het omzetten van organisch materiaal. Higa spreekt over fermenteren in plaats van composteren, omdat het is te vergelijken met het inkuilen van gras of maïs, of met de omzetting van witte kool in zuurkool. De uitgangsmaterialen worden min of meer anaëroob opgezet en na toevoeging van EM verzuren de uitgangsmaterialen onder invloed van melkzuurbacteriën en gisten. Ze worden aldus geconserveerd. De bedoeling is om de werkelijke afbraak pas op het veld te laten plaatsvinden, zodat de energie en de voedingsstoffen ook daar beschikbaar komen.\nDe temperaturen blijven tijdens het fermentatieproces onder de 40°C, waardoor de structuur van het materiaal niet zoveel verandert. De pH zakt naar 3,5 tot 4 en dat is een reden om niet teveel eindproduct te gebruiken: 1 à 4 ton per ha.\nBokashi\nBokashi is de Japanse naam voor gefermenteerd organisch materiaal. Het wordt gemaakt door een mengsel van bierbostel, tarwezemelen en dinkeldoppen (spelt), bentoniet kleimineralen, zeeschelpenkalkmeel en melasse te fermenteren met EM als toevoeging. Omdat vrijwel alle verse organische materialen voor het fermentatieproces gebruikt kunnen worden, is het mogelijk om Bokashi zelf te maken.\neffecten\nVolgens Agriton (zij werken met EM) heeft het EM-preparaat de volgende effecten:\n\nhet bevordert het kiemen, bloeien, de vruchtzetting en de rijping van gewassen.\nhet verbetert de fysische, chemische en biologische toestand van de bodem en onderdrukt de door de bodem voortgebrachte ziekteverwekkers en plagen.\nhet verhoogt de benutting van de fotosynthese door de gewassen\nhet bevordert de kieming en een betere beworteling van de plant\nhet verhoogt het rendement van de organische stof als bemesting"
  },
  {
    "objectID": "janbokhorst/mest-en-compost.html#voor-uitgebreide-informatie-over-em-is-het-volgende-boek-aan-te-raden-effectieve-micro-organismen-voor-een-duurzame-landbouw-en-een-gezond-milieu-teruo-higa-uitgeverij-jan-van-arkel-1998-isbn-90-6224-405.-hierin-wordt-door-agriton-dieper-ingegaan-op-de-werking-en-toepassing-van-em-in-de-landbouw.",
    "href": "janbokhorst/mest-en-compost.html#voor-uitgebreide-informatie-over-em-is-het-volgende-boek-aan-te-raden-effectieve-micro-organismen-voor-een-duurzame-landbouw-en-een-gezond-milieu-teruo-higa-uitgeverij-jan-van-arkel-1998-isbn-90-6224-405.-hierin-wordt-door-agriton-dieper-ingegaan-op-de-werking-en-toepassing-van-em-in-de-landbouw.",
    "title": "Mest en compost",
    "section": "Voor uitgebreide informatie over EM is het volgende boek aan te raden: Effectieve micro-organismen, voor een duurzame landbouw en een gezond milieu, Teruo Higa, uitgeverij Jan van Arkel, 1998 (ISBN 90 6224 405). Hierin wordt door Agriton dieper ingegaan op de werking en toepassing van EM in de landbouw.",
    "text": "Voor uitgebreide informatie over EM is het volgende boek aan te raden: Effectieve micro-organismen, voor een duurzame landbouw en een gezond milieu, Teruo Higa, uitgeverij Jan van Arkel, 1998 (ISBN 90 6224 405). Hierin wordt door Agriton dieper ingegaan op de werking en toepassing van EM in de landbouw.\nFrits van Ham, Agriton:\n“Van de fotosynthese zou eigenlijk efficiënter gebruik gemaakt kunnen worden. Het potentiële benuttingspercentage van de plant om zonlicht om te zetten in koolhydraten ligt tussen de 10 en 20%. De werkelijke benutting bedraagt in de praktijk echter minder dan 1%. Zelfs sommige C4 planten, zoals suikerriet, overschrijden zelden een benuttingspercentage van 6 tot 7%. In vroegere studies nam men aan dat het benuttingspercentage van zonlicht voor de fotosynthese niet verder verhoogd kon worden. De productie van de biomassa zou een maximum niveau hebben bereikt. Maar door het zichtbare licht en de infrarode straling beter te benutten, kan de productie van biomassa verder worden verhoogd. Tevens zou men een methode moeten ontwikkelen om een beter hergebruik te realiseren van de energie die in plantaardige en dierlijke afvalstoffen aanwezig is, waardoor deze organische moleculen direct door de plant kunnen worden opgenomen. Het is dus moeilijk om de bestaande limiet in de opbrengst te overschrijden, tenzij men beter gebruik maakt van de energie afkomstig uit het zonlicht en uit bestaande organische moleculen, zoals aminozuren, peptiden en koolhydraten. Deze benadering kan helpen om problemen van milieuvervuiling en bodemdegradatie op te lossen die worden veroorzaakt door een overmatig gebruik van kunstmeststoffen en chemische bestrijdingsmiddelen. Er is een dringende behoefte aan nieuwe landbouwmethoden, die geen kunstmeststoffen en bestrijdingsmiddelen toepassen. Deze ontwikkeling is nu en in de toekomst van vitaal belang voor de landbouw en het milieu. Maar ook voor het recht van de mens om gezond en veilig voedsel tot zich te nemen”\n \n\n\nIn 2016 is Bokashi door de Bedrijfsvereniging Organische Reststoffen (BVOR) geevalueerd.Opvallend zijn de hoge kosten (bijna 10 euro per m3) van de hulpmiddelen die moeten worden toegevoegd. Onderzoek dat uitwijst dat dit de moeite waard is, is nog niet voorhanden, maar er lopen diverse experimenten.\nHet Louis Bolk Instituut heeft in 2015 onderzoek gedaan naar het verschil tussen inkuilen volgens de Bokashi methode en ‘traditioneel’ inkuilen. De conclusie van dit onderzoek was dat in Bokashi een hoger gehalte melkzuur aanwezig is vergeleken met traditioneel ingekuild gras, wat aangeeft dat in de kuil met toevoegingen meer omzetactiviteit aanwezig is. De fermentatie gaat sneller. (Louis Bolk Instituut, 2015, ‘Verwerken van maaisel voor landbouwkundig gebruik – waarde van compost, Bokashi en bermgraskuil als meststof’). Voorlopig lijkt het toch waarschijnlijk dat de hoge kosten van de hulpmiddelen niet terug verdient worden. Mocht onderzoek uitwijzen dat fermenteren gunstig is dan kan dat waarschijnlijk ook goed zonder de dure toevoegingen. Fernenteren wordt ook bij bijvoorbeeld de zuurkoolbereiding toegepast. Hier hebben toevoegingen nooit een positief effect gehad.\n \nGroenaval. \nBij de verwerking van groenafval of maaisel uit natuurgebieden zijn er vrij hoge kosten voor het afleveren van het materiaal bij een groencomposteerbedrijf. Het gaat dan om transportkosten en afleverkosten. Toepassing van de Bokashi methode ziet er financieel dan wat anders uit\n\nBereiden van Bokashi uit bladafval bij Leusden in een plastic luchtdichte tunnel, oktober 2016. Of dit wettelijk toegestaan is, is nog niet duidelijk, zie hieronder\nOp 14 februari 2017 publiceerde de BVOR onderstaan de tekst (vet) met kritiek op Bokashi.\nDe Bokashi-hype ontrafelt door de BVOR\n*10 vragen en antwoorden**Bokashi is een hype. Promotors van Bokashi claimen tal van agronomische en milieukundige voordelen. Daarbij zetten zij zich af tegen bewezen technologieën als compostproductie. De hierbij gebruikte argumenten bevatten onjuistheden en zijn vaak weinig genuanceerd.\nDeze factsheet gaat in op een aantal vragen en claims rond Bokashi. Het doel hiervan is een meer genuanceerd beeld te geven van voor- en nadelen van Bokashi en de regelgeving die van toepassing is bij productie en toepassing van Bokashi.Wat is Bokashi?\nBokashi is de naam van een product dat ontstaat bij de fermentatie van organisch materiaal. Kenmerkend bij Bokashi is het toevoegen van hulpstoffen en het laagsgewijs opbouwen van het te fermenteren materiaal en de hulpstoffen (lasagne model). Gebruikte hulpstoffen zijn effectieve micro-organismen (‘Microferm’), zeeschelpenkalk en kleimineralen.\nTen onrechte wordt de naam Bokashi ook nogal eens misbruikt voor het simpelweg inkuilen of het op hopen leggen van organische reststromen.\n-Wat is het verschil tussen het fermentatieproces van Bokashi en een composteerproces? In bovenstaande tabel zijn de belangrijkste karakteristieken van het composteerproces en het maken van Bokashi met elkaar vergeleken.\n-Hoe zit het met de claim dat ‘bij Bokashi waardevolle componenten zoals organische stof, koolstof en energie behouden blijven, terwijl die bij composteren grotendeels verdwijnen’?\nDeze claim is onjuist. Bij composteren wordt tijdens het composteerproces gemakkelijk afbreekbare organische stof afgebroken tot stabiele humus. Bij Bokashi wordt deze afbraak uitgesteld: in de Bokashi-kuil blijft de organische stof weliswaar behouden. Echter, de organische stof wordt alsnog afgebroken nadat het materiaal op het land is uitgereden (en dus in contact komt met zuurstof). Bovendien onttrekt het materiaal dan zuurstof en stikstof van de bodem. Het gaat dus om een ander moment waarop de organische stof en koolstof worden omgezet. Opmerking GBB: dit is niet geheel juist. Bij composteren gaat er wel degelijk meer organische stof verloren dan bij de Bokashi methode. De vraag is of dit erg is. De makkleijke verteerbare fractie gaat in de bodem ook snel verloren en deze fractie kan ook negatief op de bodem werken. Alleen meerjarig onderzoek kan antwoord op deze vraag geven en dat is nooit uitgevoerd. .\n-Levert Bokashi dan wel of niet meer organische stof voor de bodem dan compost?\nBokashi bevat vers organisch materiaal, bij compost is dit in het composteerproces afgebroken tot stabiele humus. De hoeveelheid vers organisch materiaal die je met Bokashi opbrengt is om die reden groter dan met het opbrengen van compost.\nVoor de bodemkwaliteit op lange termijn is echter niet de hoeveelheid vers organisch materiaal van belang, maar de hoeveelheid Effectieve Organische Stof (EOS). EOS is de hoeveelheid organische stof die een jaar na toedienen nog aanwezig is (aangegeven door het humificatiecoëfficiënt). Dit is de humus die langjarig in de bodem blijft gebonden. Het aandeel humus is in compost veel groter dan in Bokashi. Het humificatiecoëfficiënt van compost is 90%, terwijl het humificatiecoëfficiënt van Bokashi, grassen en maaisels onder de 35% ligt. Opmerking GBB: het gaat niet alleen om organische stofopbouw, maar ook om voeding van het bodemleven. Dat verzorgt Bokashi mogelijk meer, maar of dit goed is en de lagere organische stofbouw compenseert is nog niet bekend.\n\nEn hoe zit het dan met het koolstofbehoud deel bij Bokashi, en de bijdrage aan het tegengaan van klimaatverandering?\n\nVoor het tegengaan van klimaatverandering is van belang dat koolstof langjarig opgeslagen (gebonden) blijft in de bodem. Dit is alleen het geval wanneer deze koolstof in de vorm van stabiele organische stof aanwezig is (humus). Opmerking GBB: dit kon wel eens waar zijn.\nZoals bij hierbovden aangegeven, breekt de gemakkelijk afbreekbare organische stof snel af nadat Bokashi op het land is gebracht. De hierin opgeslagen koolstof komt dan vrij als CO2. Kortom: deze koolstof draagt niet bij aan het tegen gaan van klimaatverandering.\n-Is Bokashi een veilig product?\nVeilig betekent onder meer dat het vrij is van onkruidzaden en plantpathogenen. Er is géén onderzoek dat aantoont dat onkruidzaden en plantpathogenen in de Bokashi-kuil effectief worden afgedood. Met andere woorden: wanneer de input voor Bokashi onkruidzaden en plantpathogenen bevat is het aannemelijk dat deze zich verspreiden wanneer Bokashi op het land wordt gebracht.\nBij een gecontroleerd composteerproces (55-65 °C gedurende meerdere dagen) worden onkruidzaden en plantpathogenen wél effectief afgedood. Deze hygiënisatie is van oudsher een belangrijke reden om organische reststromen te composteren. Opmerking GBB: de hogere temperatuur van groencompost zal zonder meer meer zaden en ziekten doden, maar de hogere temperatuur gaat wel ten koste van de kwaliteit van de compost-En invasieve exoten dan?Invasieve exoten zijn planten die van origine niet in Nederland voorkomen en door hun sterk woekerende werking inheemse soorten verdringen. Ze veroorzaken overlast en schade zorgen. Voorbeelden zijn de grote waternavel, de Japanse duizendknoop en de Reuzenberenklauw.\nWanneer delen van deze planten in maaisel voorkomen is zorgvuldige verwerking gewenst om te voorkomen dat verdere verspreiding optreedt. Van belang is dat gegarandeerde afdoding plaatsvindt van zaden en andere plantdelen waaruit deze soorten zich vermeerderen. Bokashi geeft die garantie niet.\nEen composteerproces kan wel voor effectieve afdoding zorgen. Het proces moet hiertoe zorgvuldig worden ingericht en gemonitord. Het certificatieschema ‘Erkende verwerker invasieve exoten’ specificeert eisen voor de verantwoorde verwerking van invasieve exoten. Opmerking GBB: bij gebruik in de landbouw speelt dit niet.\n-Mag Bokashi eigenlijk wel worden toegepast als bodemverbeteraar?\nHet gebruik van bodemverbeteraars valt onder de Meststoffenwet. De regels hiervoor staan beschreven in de Uitvoeringsregeling Meststoffenwet. Allereerst moet worden vastgesteld onder welke categorie meststof Bokashi zou kunnen vallen. Aangezien Bokashi geen dierlijke mest, zuiveringsslib, compost of kalkmeststof is, zou het moeten vallen in de categorie ‘overige organische meststof’. Om een overige organische meststof te mogen toepassen, moet deze vermeld staan in bijlage Aa (behorende bij artikel 4 uit de Uitvoeringsregeling Meststoffenwet). Bokashi staat hier niet op vermeld, is dus geen erkende meststof en mag niet worden verhandeld en toegepast als bodemverbeteraar.\nEen uitzondering hierop vormt Bokashi die door een akkerbouwer op eigen terrein met eigen organisch materiaal is geproduceerd. Dit product mag hij toepassen als bodemverbeteraar op zijn eigen gronden - Hoe zit het met de Bokashi en de Vrijstellingregeling plantenresten (‘Kleine Kringloop’)? De meststoffenregelgeving staat rechtstreekse afzet van bermgras, slootmaaisel en ander groenafval aan de landbouw niet toe. Er bestaat een regeling die hierop een uitzondering maakt, namelijk de ‘Vrijstellingsregeling plantenresten en tarragrond’. Deze wordt ook wel aangeduid als de Kleine Kringloop.\nDe Vrijstellingsregeling is een uitzondering van het stortverbod buiten inrichtingen. De regeling staat onder een aantal voorwaarden toe dat deze maaisels binnen één kilometer van de plaats van vrijkomen rechtstreeks op of in de bodem mogen worden gebracht. De Vrijstellingsregeling voorziet niet in tussentijdse behandeling van het materiaal via fermentatie, compostering of anderszins, noch staat zij het toevoegen van hulpmiddelen toe (bijvoorbeeld de ‘Microferm’). Bokashi productie is dus binnen de Vrijstellingsregeling/Kleine Kringloop niet toegestaan.\n\nIs voor het maken van Bokashi een vergunning nodig?\n\nWanneer Bokashi wordt gemaakt op een inrichting van een ondernemer in de zin van het Besluit Omgevingsrecht (BOR), is de vergunningsplicht dan wel het Activiteitenbesluit van toepassing. Bokashi mag worden gemaakt op een inrichting met een Omgevingsvergunning voor het be-, en verwerken van organische reststromen, mits het fermenteren in de vorm van Bokashi specifiek is vergund.\nEen inrichting zonder Omgevingsvergunning mag volgens het Activiteitenbesluit tot 600 m3 groenafval innemen, versnipperen/bewerken en composteren, mits aan een aantal voorwaarden is voldaan. In de eerste plaats mag het alleen gaan om groenafval of gewasresten die afkomstig zijn van het eigen bedrijf, of van eigen werkzaamheden buiten het bedrijf. In de tweede plaats mag geen sprake zijn van hinder naar de omgeving en van milieurisico.\nHoewel het maken van Bokashi niet specifiek is benoemd in het Activiteitenbesluit, zou men dit als\n‘bewerken’ van groenafval kunnen aanmerken. Voorwaarde is dan wel dat adequate milieuvoorzieningen aanwezig zijn, zoals een bodembeschermende voorziening.\nContact\nNeem voor meer informatie contact op met de BVOR via info@bvor.nl.*\nOpmerking GBB: Wacht even met Bokashi tot er meer onderzoek beschikbaar is. De kans dat je veel investeert in iets wat weinig of niets oplevert is groot. \nFIR systeem\nHet FIR systeem heeft als doel de kwaliteit van drijfmest te verbeteren. Dit wordt gedaan door aan het veevoer een voederadditief (FIR-MMC) toe te voegen. Volgens het FIR-systeem heeft het toevoegen van voederadditief de volgende effecten:- betere vertering van de rantsoen, waardoor in de mest minder onverteerde delen voorkomen- afvalstoffen die bij de vertering vrijkomen worden geabsorbeerd, waardoor er meer bacteriën en schimmels aanwezig zijn- verschuiving van ammoniak naar organische-N in mest, met als gevolg minder stank en minder emissie\nhumesteren\nEen ander onderdeel van het FIR-systeem is humesteren. Dit is een vorm van mestverwerking waarbij de voorbehandelde drijfmest verwerkt wordt tot een steekvaste mest. Met voorbehandelde drijfmest wordt bedoeld dat het voederadditief (zie hierboven) is ingezet in het rantsoen. Bij humesteren wordt drijfmest vermengd met organisch materiaal zoals natuurhooi. Dit kan op het eigen bedrijf plaatsvinden. Het eindproduct wordt humest genoemd. Het proces van humesteren is hetzelfde als bij composteren. Zie voor het composteringsproces hoofdstuk 4.1 en voor de techniek in hoofdstuk 4.6.\nIn de praktijk blijkt dat bij droog natuurhooi (ongeveer 80% DS) en bij weinig of geen neerslag, 3 à 4 gewichtsdelen drijfmest kunnen worden toegevoegd aan 1 gewichtsdeel hooi. Bij meer neerslag zal er minder drijfmest in het materiaal opgenomen kunnen worden.\nEen praktijkervaring met humesteren op het bedrijf Mts Bouwmans vanaf 1998.\nDe Maatschap Bouwmans is in januari 1998 begonnen met het toepassen van het FIR-systeem. Sinds die tijd is er op het bedrijf continu gehumesteerd en is er ervaring met het systeem opgedaan. De zogeheten jonge ontginningsgronden rondom het bedrijf zijn te typeren als arme zandgrond met een organische stofgehalte van ongeveer 2 à 3%. Deze gronden zijn droogtegevoelig en vertonen amper bodemleven. Jaarlijks is ongeveer 25 m3 humest per ha uitgereden. Het organische stofgehalte op die percelen is sinds 1998 gestegen tot ongeveer 5 à 6%. Dit is een toename van ongeveer 100%. Deze stijging van het organische stofgehalte heeft onder meer tot gevolg gehad dat het wormenbestand fors is toegenomen: in de herfst van 2000 werden 200 wormen per m2 geteld. Hoewel daar geen metingen aan zijn verricht bestaat sterk de indruk dat het waterbufferend vermogen op deze percelen is toegenomen. De kunstmestgift kon flink worden teruggebracht. De voorbehandelde drijfmest is reukarm bovengronds verwerkt en heeft hierdoor een ongeveer 50% hogere mineralenbenutting. Die van de humest op het land benadert de 80 à 90% en de stal-emissie is verwaarloosbaar klein. Het krachtvoergebruik is verminderd met ongeveer 20%. Het ruwe celstofgehalte van de eigen ruwvoeders is verhoogd. De maatschap Bouwmans heeft in de afgelopen 3 jaar aangetoond dat de mineralenbenutting van zowel de voorbehandelde drijfmest als van de humest goed omhoog is gegaan. Verder concludeert de maatschap dat zij ongemerkt hun bedrijfskringloop in de richting van een biologisch duurzame landbouw hebben verbeterd. Dat past in het kader van de ontwerp-Wet Reconstructie Zandgronden.\n4.6 De bereiding van vaste mest uit stro en drijfmest.\nHet is mogelijk om uit drijfmest vaste mest te maken door deze te mengen met stro. Nodig is hiervoor een opslagmogelijkheid met een vloeistofdichte laag. Deze laag kan van beton zijn maar kan ook van zware klei of een mengsel van bentoniet en zand of zavel gemaakt worden (zie 4.3). Een probleem bij het proces is dat het stro op de drijfmest gaat drijven. Omdat het dan niet goed mengt neemt het onvoldoende vocht op. Het werken in lagen is hiervoor een oplossing: eerst wordt een laag stro aangebracht, vervolgens wordt hier drijfmest over uitgebracht en met bijvoorbeeld een kraan enigszins gemengd. Na een dag inweken kan een nieuwe laag stro en drijfmest worden aangebracht. Vervolgens worden meerdere lagen stro en drijfmest aangebracht. Drie lagen stro en drie lagen drijfmest zijn in het algemeen voldoende om een laag mest met een dikte van 1 tot 1,5 m te bereiden. Met 1 ton stro kan ongeveer 5 ton drijfmest verwerkt worden. Na enkele dagen kan de mest met een kraan op een hoop worden opgezet om te bewaren of om te composteren. De gehalten van de zo bereide mest zijn te vergelijken met die van potstalmest.\nstrofiltermest\nMet de bereiding van vaste mest uit stro met het strofiltersysteem is tot nu toe alleen ervaring opgedaan met varkensmest. Ook met andere soorten drijfmest kan dit systeem toegepast worden.Het strofilter is een mestscheiding waarbij de drijfmest over een licht aflopende vloer vloeit met daarop een laag stro. De dikke fractie blijft in het stro achter. De dunne fractie komt via een afvoergoot in een opslag. Bij een experiment bleek 1 m3 zeugenmest (4,1% droge stof) met 4 kg tarwestro te scheiden te zijn in 885 kg dunne fractie (1,3% droge stof) en 115 kg dikke fractie (34% droge stof).Strofiltermest heeft veel organische stof. Ook bevat hij veel fosfaat, dat achterblijft als stikstof en kalium voor een belangrijk deel in de dunne fractie terechtkomen. De mest is daarom vooral geschikt voor situaties waar organische stof en fosfaat van belang zijn. De toepasbaarheid is daarom beperkt. Problemen bij de productie van deze mest zijn de ammoniakemissie bij de bereiding en de beperkte toepasbaarheid van de dunne fractie.composteren van strofiltermest met groencompostDe strofiltermest kan gecomposteerd worden met dezelfde uitgangsmaterialen die voor groencompost gebruikt worden. Bij een experiment op een groencomposteerbedrijf te Hattemerbroek29 werden bermgras, houtige snippers en strofiltermest gecomposteerd. De compostering duurde 8 weken bij 60-70oC. Met de shovel werd er 3 maal omgezet.De eigenschappen van de uitgangsmaterialen en de eigenschappen van de compostsoorten zijn weergegeven in tabel 4.6.1 en 4.6.2.\n\n\n\n\nWat opvalt bij alle drie de composten is dat de C/N verhouding 30 of hoger is en dat er op korte termijn geen stikstoflevering te verwachten is. Omdat de groencompost van alleen bermgras en snippers een laag fosfaatgehalte van 2,3 kg per ton heeft, zijn er binnen MINAS ruime toepassingsmogelijkheden. Door het mengen met de strofiltermest neemt het fosfaatgehalte toe en daarmee de gebruiksmogelijkheden binnen MINAS af. Dit lijkt ongunstig, maar de compost is veel rijker aan voedingsstoffen en waarschijnlijk ook rijker aan makkelijk verteerbare organische stof. De positieve invloed op bodemleven, bodemstructuur en ziektewerendheid van de bodem is daarom mogelijk groter.\n4.7 Overleven van ziektekiemen tijdens de compostering"
  },
  {
    "objectID": "janbokhorst/mest-en-compost.html#inleiding-2",
    "href": "janbokhorst/mest-en-compost.html#inleiding-2",
    "title": "Mest en compost",
    "section": "Inleiding",
    "text": "Inleiding\nIn mest en groenafval kunnen zich ziekteverwekkers bevinden. Tijdens het composteren zullen de meeste ziekteverwekkers het loodje leggen of geïnactiveerd worden. In welke mate hangt af van de omstandigheden: niet alleen de temperatuur, maar ook de mate van anaërobie en de vochtigheid spelen mee. Ook de gebruikte mechanisatie en de manier van werken van de composteerder hebben invloed.In deze paragraaf wordt vooral gekeken naar ziekteverwekkers waar planten last van hebben en die in de bodem voorkomen: schimmels, bacteriën, virussen en aaltjes. In de volgende paragraaf worden de voor mensen vervelende ziekteverwekkers bekeken.\nanalyse\nHet is vaak lastig om door een simpele test de aanwezigheid van ziekteverwekkers in het eindproduct van de compostering aan te tonen. Dat komt omdat je lage concentraties al moet opsporen. Daarom zijn er gespecialiseerde bedrijven, zoals het Bedrijfslaboratorium voor Grond- en Gewasonderzoek (BLGG) in Oosterbeek, die bijvoorbeeld testen uitvoeren op aaltjes, virussen en schimmels in compost.\ntoetsplant\nEen andere test om besmetting aan te tonen is een gevoelige plant te laten groeien in een mengsel van compost en steriele grond. Dit kan sneller tot resultaat leiden dan het daadwerkelijk opsporen van de organismen. Het is belangrijk dan de plant te kiezen die later geteeld zal worden. Op het moment worden komkommer, bloemkool en rode biet veel gebruikt.\nprocescontrole\nHet composteringsproces kan ziekteverwekkers in het uitgangsmateriaal uitschakelen. Het kan dus belangrijk zijn om dit proces te beoordelen op kiemdodende eigenschappen, vooral als je niet weet of er ziekteverwekkers in je uitgangsmateriaal zitten.Dit lijkt eenvoudiger dan het is: je moet de resistentie van de verschillende ziekteverwekkers kennen om vervolgens de voorwaarden te kunnen formuleren.\nwarmteontwikkeling\nDe fusariumschimmel die verwelkingsziekte in aubergine veroorzaakt, wordt gedood door een verblijf van 4 uur bij 55°C onder vochtige omstandigheden. Door eenvoudigweg de temperatuur te meten kun je al vaststellen of je risicovrij een afgedragen auberginegewas kan composteren.Alleen kijken naar dit soort procesparameters zegt echter niet alles, omdat een gedeelte van de hoop altijd iets koeler kan blijven. Ook bestaat het risico dat rijpe compost met het verse uitgangsmateriaal in aanraking komt.\nindicatororganismen\nHet proces kan ook indirect beoordeeld worden, met behulp van indicatororganismen. Zo kun je bijvoorbeeld kijken naar het vóórkomen van de doorgaans onschadelijke, maar makkelijk te bepalen bacteriën van de coligroep die altijd in menselijke en dierlijke feces voorkomen. Hoe minder coli-bacteriën er voorkomen, hoe minder ziekteverwekkers je mag verwachten.Je moet dan wel de overlevingscondities van potentiële ziektekiemen kennen, zodat je die kunt vergelijken met die van de indicator. Zo kun je een overlevingsrisico inschatten.\nOm een idee te krijgen van de overlevingstemperaturen van verschillende schadelijke organismen worden in tabel 4.7.1 en 4.7.2 enkele vuistwaarden gegeven, bepaald bij gegeven condities. Virussen kunnen overleven nog bij hoge temperaturen. Schimmels en bacteriën kunnen minder hebben en aaltjes zijn al heel snel geëlimineerd.\n\n\nOverleven van aaltjes\nProefresultaten tonen aan dat aaltjes het composteerproces vrijwel nooit overleven. Dit geldt ook voor de cyste-vormende soorten en de wortelknobbelaaltjes die in de bodem doorgaans veel droogte en chemicaliën kunnen weerstaan.De weinige studies naar het overleven van aaltjes tijdens composteren, laten zien dat een goed bereide compost met een warmte- en een rijpingsfase vrij is van plantenziekten veroorzakende aaltjes.\nVirussen\nOngeveer eenzesde van het aantal soorten plantenvirussen bereikt de plant via de bodem. Deze virussen infecteren de planten via wortels, bollen of knollen. Ze worden gevonden in de meeste tuinbouw- en akkerbouwbodems.\ntabaksmozaïekvirus\nSommige virussen kunnen veel warmte verdragen. Er zijn proeven bekend waarbij het tabaksmozaïekvirus nog aanwezig bleek na het composteren van tabaksplantresten gedurende 6 weken op 50 tot 70°C. Warmteresistente organismen kunnen vaak in minder goede omstandigheden, zoals de combinatie van warmte met droogte, een tijdelijke overlevingsvorm aannemen. Zo worden ze niet gedood maar slechts tijdelijk geïnactiveerd. Het tabaksmozaïekvirus is hier een voorbeeld van.\nBij het bepalen van het risico van het gebruik van compost dat virussen bevat, moet ook gekeken worden naar de manier waarop de virussen in de plant terechtkomen.\nvector\nOverdracht gebeurt direct of door een drager, een ‘vector’. De meeste bodemvirussen hebben een vector nodig in de vorm van een aaltje of een schimmel.\nDoor aaltjes overgedragen bodemvirussenEr is van ongeveer 20 plantenvirussen bekend dat ze door aaltjes worden overgedragen.\ntabaksratelvirus\nEén daarvan is het tabaksratelvirus dat overgebracht wordt door de vrijlevende aaltjes van de geslachten Trichodorus en Paratrichodorus. Het virus heeft vele waardplanten, waaronder economisch belangrijke gewassen als aardappel en tulp en kan composteren weerstaan. De aaltjes echter zijn gevoelig voor warmte en zullen het composteren doorgaans niet overleven.\n\n\nHet is mogelijk dat virushoudende compost wordt toegediend aan een bodem die besmet is met virus-overbrengende aaltjes. De aaltjessoorten die virussen aan planten kunnen overdragen zijn doorgaans parasitair. Die voeden zich met levende plantenwortels en niet met micro-organismen of andere elementen uit de compost. Deze aaltjes doorboren de celwand van de wortelcellen met een ‘stylet’, waarna ze zich tegoed kunnen doen aan het celvocht. Als het aaltje zich verplaatst wordt de stylet ingetrokken en die komt daarbij niet in aanraking met de composthoudende grond. Het is daarom onwaarschijnlijk dat op deze manier, via besmetting door compost en grond, een plant besmet wordt.\nDoor schimmels overgedragen virussen\nDe schimmels die als drager functioneren kunnen zich alleen vermeerderen als ze parasitair leven op planten. In de bodem vormen ze sporen en overleven op die manier de ongunstige condities.\nbietenrhizomanievirus\nDe drie bekendste virus/schimmelcombinaties zijn: het bietenrhizomanievirus, overgedragen door de schimmel Polymyxa betae in de suikerbiet; het tabaksnecrosisvirus en het bobbelbladvirus, beide overgedragen door Olpidium brassicae.De weerstand van P. betae tegen composteren is nog niet bestudeerd, wel die van O. brassicae, die meer weerstand heeft dan aaltjes. Ook is gebleken dat virussen beter tegen hitte bestand zijn dan schimmels.Als er schimmels in de bodem zitten en virussen worden aangevoerd met de compost, dan kan de plant besmet worden. Het hangt af van de virus/vectorschimmel combinatie of de zoösporen van de onbesmette schimmel de virussen uit de bodem oppikken en aan de plant doorgeven..\nBacteriën\nPlantenziekte verwekkende bacteriën worden doorgaans gedood tijdens het composteringsproces. Erwinia amylovora, de veroorzaker van bacterievuur in perenbomen, werd geheel vernietigd toen de geïnfecteerde uitlopers 7 dagen op tenminste 40°C waren gehouden. Twee andere bacteriën, Erwinia carotovora var. chrysanthemi en Pseudomonas phaseolicola, die voorkomen in chrysantenafval en bonenbladeren, zijn nog gevoeliger voor warmte.Anaërobe vertering van gewasresten vernietigt ook een groot deel van de schadelijke bacteriën. Clavibacter michiganense, de veroorzaker van bacteriekanker in de tomaat, werd vernietigd in een vergistinginstallatie, waar tomatenresten verwerkt werden bij 35°C.Gezien de beschikbare gegevens lijkt het er op dat goed gemaakte compost geen problemen met bacteriebesmetting zal opleveren.\n\n\nSchimmels\nmakkelijke soorten\nDe meeste schadelijke schimmels worden snel geïnactiveerd. Dit geldt ook voor soorten die sclerotiën vormen, zoals Sclerotium cepivorum, de verwekker van witrot in uien en Sclerotinia sclerotiorum, de verwekker van sclerotiarot in komkommers, leguminosen en witlof. Hoewel sclerotiën in de grond langdurig overleven tijdens moeilijke omstandigheden, kunnen ze niet tegen de hoge temperaturen van het composteringsproces.\nmoeilijke soorten\nDe biotrofe schimmels met dikwandige rustsporen zijn moeilijker uit te roeien. Dit zijn schimmels die voor hun vermeerdering wortels moeten infecteren. De sporen kunnen vele jaren overleven en weerstaan droogte en hitte. Een voorbeeld: de schimmel Olpidium brassicae, de drager van virussen in sla en andere gewassen, wordt pas gedood als de composthoop onder vochtige omstandigheden gedurende enkele uren een temperatuur van tenminste 60°C heeft.\nknolvoet\nHet onderzoek naar Plasmodiophora brassicae (de verwekker van knolvoet in kolen en andere kruisbloemigen) krijgt veel aandacht omdat het een serieus probleem vormt in deze plantengroep die vaak compost krijgt. De schimmel kan worden aangetoond door Chinese kool, een zeer gevoelige toetsplant, te gebruiken. De schimmel kan 3 weken bij 65°C overleven. Er kan echter ook complete vernietiging na 24 uur bij 54°C plaatsvinden en blijkbaar spelen ook andere factoren dan alleen de temperatuur een rol.\ninvloed vergisting Schimmels zijn gevoelig voor vergisting. Dit is aangetoond voor Fusarium oxysporum f.sp. dianthi (verwelkingziekte in anjers) en Sclerotium cepivorum (witrot in uien) .\nMechanismen van inactivatie\nvier mechanismen\nInactivatie en vernietiging van ziekteverwekkers wordt veroorzaakt door:- warmte tijdens de thermofiele fase van het composteringsproces- giftigheid van afbraak(tussen)producten- afbraak door enzymen- tegenwerking (antagonisme) door micro-organismen (zie het hoofdstuk 5.4 over ziektewerendheid)De mechanismen werken vaak gelijktijdig en dus zal inactivatie vaak het gevolg zijn van een combinatie van bovenstaande factoren. Bijvoorbeeld blootstelling aan temperaturen die op zichzelf net niet dodelijk zijn zal een ziekteverwekker gevoeliger maken voor giftige afbraakproducten en omgekeerd. Naast de parameters achter bovenstaande mechanismen, zijn ook vochtgehalte en zuurgraad bepalende omgevingsfactoren bij de inactivatie.\nIn de praktijk\npH \nBij het tabaksmozaïekvirus is aangetoond dat een hogere pH (richting 8) onder verder dezelfde omstandigheden een betere eliminatie geeft. Het bereiken van een hoge pH kost echter veel moeite en het resultaat is gering.\nvochtgehalte \nDe vochtigheid tijdens de thermofiele fase heeft een grote invloed op de vernietiging van de ziekteverwekkers. Hoe droger, hoe eerder veel soorten in rusttoestand gaan, hoe minder gevoelig ze zijn voor de warmte. Naast de uitwerking op het composteerproces zelf is dat ook een goede reden om het vochtgehalte in de gaten te houden, en de compostering bij voldoende vocht te laten beginnen. Een belangrijk punt van aandacht is het ontstaan van droge plekken in de composthoop.\ntemperatuur\nAls het vochtgehalte in orde is geldt: hoe hoger de temperatuur, hoe beter de eliminatie van alle ziektekiemen. De temperatuur laat zich opjagen door een luchtige hoop te bouwen. Hierbij komt ammoniak vrij en kunnen we verwachten dat de gemiddelde concentratie ammoniak hoger wordt. Zowel een hogere temperatuur als meer ammoniak hebben een ziektedodende werking. Die situatie zal echter ook een groter stikstofverlies geven. Door langer bij een wat lagere temperatuur te composteren, wordt waarschijnlijk het stikstofverlies beperkt, maar zal de doding van ziektekiemen minder zijn.Per hoop kan de afweging gemaakt worden: zijn er gewasresten met ziektekiemen, dan kan de temperatuur wat hoger worden. In andere gevallen (compost is niet automatisch besmet) kunnen we er juist voor kiezen om zoveel mogelijk stikstof te sparen. Hierbij kunnen we ook een afweging maken welke ziekteverwekkers we verwachten. We kunnen vooral problemen verwachten bij één van de tabaksvirussen die zelfs een temperatuur van 65°C nog kunnen overleven.\nanaërobie\nEen andere mogelijkheid is om tijdens het composteren juist meer de anaërobe kant op te gaan door de hoop dicht op te zetten, zodat de giftige tussenproducten hun werk kunnen doen. Dit kan ook verlies geven in de vorm van NO2. Er is te weinig onderzoek bekend om een gefundeerde afweging te kunnen maken.\nhygiëne\nNiet alleen de opzet, maar ook de uitvoering van het proces bepalen de effectiviteit van het composteren tegen de ziekteverwekkers. Enkele vragen daarbij:- zijn werkelijk alle plekken van de compost voldoende lang vochtig en heet geweest (ook de randen)?- is er voldoende scheiding tussen net beginnende en al rijpe compost?\nGebaseerd op: G.J. Bollen en D. Volker in: The science of composting : European Commission international symposium, Bertoldi ea. 1996.\n4.8 Overleven van onkruidzaden bij het composteren\nWanneer bij de compostering een temperatuur van 60°C bereikt wordt hebben onkruidzaden hun kiemkracht verloren ( , , , ). Ook bij lagere temperaturen kunnen onkruidzaden hun kiemkracht verliezen, afhankelijk af van de composteringsduur, het vochtgehalte, het aantal keren dat de hoop wordt omgezet, de aanwezigheid van giftige stoffen voor planten en van het soort onkruid.In een onderzoek van Eghball verloren vrijwel alle onkruidzaden hun kiemkracht, als ze 3 maanden in stalmest bij een temperatuur van maximaal 45°C verbleven.Bij een temperatuur van 70ºC waren in 1 week alle zaden gedood. In nattere mest gaat de kiemkracht sneller verloren dan in droge, ook als daar de temperatuur hoger is. Eghball vond kleine verschillen tussen de soorten onkruid. Vaker omzetten bleek het onkruidzaad sneller te doden. Het toevoegen van een waterextract van een 3 weken oude groencompost laat de zaden hun kiemkracht sneller verliezen, aldus Shiralipour die onkruidzaden na drie uur bij 60°C in compost onderzocht. Hieruit werd geconcludeerd dat giftige stoffen voor planten ook een rol spelen.\nDe meeste zekerheid over het verlies aan kiemkracht wordt verkregen wanneer de temperatuur de 60°C haalt. Dit hoeft maar kort het geval te zijn, bijvoorbeeld enkele dagen. Deze temperatuur kan bij een compostering met de juiste uitgangsmaterialen en de juiste techniek bereikt worden. Dat geldt niet voor de buitenkant van de hoop. Deze blijft koeler en door omzetten moet ervoor gezorgd worden dat alle materiaal een hoge temperatuur bereikt. Ook een afdekking met isolerend materiaal kan helpen een voldoende hoge temperatuur te bereiken.\n4.9 Veiligheid van voedsel na gebruik van mest en compost"
  },
  {
    "objectID": "janbokhorst/mest-en-compost.html#inleiding-3",
    "href": "janbokhorst/mest-en-compost.html#inleiding-3",
    "title": "Mest en compost",
    "section": "Inleiding",
    "text": "Inleiding\nVoedselveiligheid is een aandachtspunt bij de productie en verwerking van voedselproducten. Dierlijke mest en plantaardig afval afkomstig uit industrie of huishoudens worden in de landbouw veelvuldig gebruikt. In dit hoofdstuk wordt gekeken welke gezondheidsrisico’s hiermee samenhangen en hoe deze beperkt kunnen worden. Ook zal kort worden ingegaan op gezondheidsrisico’s voor werknemers van composteerbedrijven.\nSoorten pathogenen\nprimaire pathogenen\nEen probleem kunnen vormen bacteriën, virussen, parasieten, cysten, eitjes en prionen, die met het uitgangsmateriaal meekomen. Dit is een potentieel probleem bij rioolslib en mest. Sommige bacteriën kunnen zich ook in de compost vermeerderen.\nsecondaire pathogenen\nDit zijn pathogenen die tijdens bewaring en compostering ontstaan. Het betreft vooral schimmels (bijvoorbeeld Aspergillus fumigatus) en actinomyceten.\nSommige bacteriën en schimmels kunnen zelf gevaarlijk zijn, andere kunnen allergene en giftige stoffen vormen.\nRisico voor consumenten\nEen pathogeen moet een lange weg afleggen van de bron tot de consument. Het daadwerkelijk optreden van problemen hangt af van:- de hoeveelheid pathogenen in het bronmateriaal- bij composteren: de overlevingskans tijdens het proces- de overlevingskans in het veld- of de pathogeen in een eetbaar deel van het gewas terechtkomt- hoe de maaltijd bereid wordt- hoe gevoelig een persoon in kwestie is- hoe ernstig de ziekte is\nonderzoek\nDoor de gehele keten van de landbouw is er nog maar weinig specifiek onderzoek gedaan naar voedselveiligheid. Zowel de overheid als de consument tonen momenteel interesse in dit onderwerp.Uit onderzoek naar het overleven van ziektekiemen bij compostering is gebleken dat bronmateriaal van dierlijke herkomst een veel groter risico vormt dan plantaardig afval. Met huishoudelijk afval kunnen zich evenwel ook problemen voordoen. Een uitbraak van varkenspest in Duitsland in1993 wordt toegeschreven aan niet goed behandeld GFT-afval.\nkans op problemen\nHet risico van besmetting door het gebruik van een meststof in de landbouw wordt laag ingeschat, onder meer vanwege de vele schakels in de keten. Er zijn weinig besmettingsgevallen in de literatuur beschreven. Bij de champignonteelt is het risico groter omdat het product direct op het substraat groeit.risico voor werknemers Bij werknemers van composteerinstallaties zijn er enkele problemen bekend met Aspergillus-schimmels, die allergische reacties in de ademwegen geven. Deze schimmel komt bijvoorbeeld ook in vochtig hooi voor en kan relatief hoge temperaturen verdragen. Vijf tot tien % van de mensen blijkt er allergisch voor te zijn. Mensen met een verminderde weerstand krijgen eerder problemen.De besmetting gaat makkelijker via de lucht (aërosolen) dan door direct contact. Onderzoek bij rioolzuiveringen en composteerinstallaties liet weinig aantoonbare besmettingen zien. Bij normaal uitgangsmateriaal ligt het aantal ziektekiemen erg laag en is de kans klein dat een werknemer daadwerkelijk besmet wordt.Voor boeren is geen onderzoek bekend en waarschijnlijk lopen zij vergelijkbare risico’s als werknemers van composteerinstallaties. In theorie zou er bij het bemesten in het open veld problemen kunnen optreden bij mensen met een verminderde weerstand; in de praktijk is dat echter nog nooit aangetoond.\nEen specifiek probleem voor werknemers van rioolzuiveringen is het ‘rioolwerker syndroom’. Dit wordt waarschijnlijk veroorzaakt door het vrijkomen van giftige stoffen uit bacteriën, met name in een stoffige omgeving. Symptomen zijn onder meer koorts en griep-achtige verschijnselen, tranende ogen en problemen met de luchtwegen.38\nBekende gevallen van voedselbesmetting via mest\nIn de westerse wereld zijn gevallen bekend van besmetting van groente of fruit via de mest: bijvoorbeeld in Canada, waar een salade van kool die met schapenmest was bemest listeriosis (Listeria monocytogenes) veroorzaakte. Een uitbraak in de VS wordt geweten aan bemeste sla of selderij. Appelsap of cider, gemaakt van appels uit boomgaarden die organisch bemest of begraasd zijn, veroorzaakte een salmonellavergiftiging. Meer recent zijn er gevallen bekend van sinaasappelsap en alfalfa-kiemen die met pathogenen uit mest besmet waren.Uit Italiaans onderzoek bleek dat er incidenteel Salmonella- en Listeria-bacteriën op biologisch geteelde groenten voorkwamen, maar een verhoogd risico ten opzichte van niet-biologische producten was statistisch niet te bewijzen .Het risico om via dierlijke producten (vlees, eieren, melk) besmet te raken met pathogenen uit mest of de ingewanden van dieren is veel groter. Ook hiervan is niet bekend of er aantoonbare verschillen zitten tussen de biologische en niet-biologische landbouw.\nOverleven van pathogenen tijdens het composterenBelangrijke ziekteverwekkende bacteriën en protozoa zijn :Campylobacter jejuni en C. coliSalmonella spp.Shigella spp.Yersinia enterocoliticaListeria monocytogeneEscherischia coliGiardia lambliaEntamoeba histolytica\nAndere ziekteverwekkers:VirussenPrionen\nDeze ziekteverwekkers zullen afzonderlijk behandeld worden.\nCampylobacter\nCampylobacter is pas eind vorige eeuw ontdekt, maar veroorzaakt meer gevallen van voedselvergiftiging dan de veel bekendere Salmonella.Met name de soorten C. jejuni en C. coli kunnen schadelijk zijn. De bacterie is primair afkomstig uit mest, maar oppervlaktewater is ook een besmettingsbron. Hij komt in rauwe melk voor (in 1988 kwam in 4.5% van de rauwe melk in Nederland Campylobacter voor). C. jejuni kan behalve in de mest in een andere vorm ook in de uier voorkomen en is verantwoordelijk voor sommige soorten uierontsteking.Een veel voorkomende besmettingsbron is onvoldoende verhit kippenvlees.\n\nDe bacterie kan meerdere weken overleven in water van 5°C. Hij kan niet tegen droogte of teveel zuurstof, maar geeft de voorkeur aan wat meer CO2 dan in de buitenlucht voorkomt. Hij kan niet zo goed tegen verhitting. Zo’n 6 seconden op 60 °C geeft al een decimering.De beste weerstand van de bacterie is in de buurt van pH 7.\nSamenvattend: bij een goede compostering op 50°C of meer mag er eigenlijk geen probleem optreden.\nSalmonella spp. \nSalmonella is een heel bekende en vaak voorkomende besmetting. Het is een bacterie die voorkomt in de ingewanden van mensen en dieren. Buiten een gastheer kan hij echter lang overleven en blijven groeien, als de omstandigheden het toelaten. Enkele voorbeelden:\n\nLichte verhitting werkt voldoende: 30 minuten pasteuriseren op meer dan 63°C is volstrekt dodelijk. Bij experimenten met S. typhimurium inkippenwaswater bleek dat de D-waarde (de tijd die nodig is om de populatie te decimeren) bij 52°C varieerde van minder dan een minuut tot maximaal 35 minuten, afhankelijk van de pH en het zoutgehalte van het water.\nEr zijn twee bronnen van besmetting: producten van dierlijke herkomst en producten die in aanraking zijn geweest met mest en uitwerpselen (denk daarbij ook aan muizen en ratten). Voor mensen zijn bijvoorbeeld besmetting door alfalfa-kiemen en door appel- en sinaasappelsap bekend. Bij de kiemen kon achterhaald worden dat de besmetting was opgetreden bij een handelaar. Bij plantaardig materiaal bevinden de bacteriën zich op en niet in de drager. 43\nShigella\nShigella heeft alleen de mens en enkele andere primaten als gastheer. De bacterie is gevonden in water en op diverse voedingsmiddelen, zoals aardappels. Ook van aardbeien en sla is bekend dat ze de ziekte kunnen verspreiden na in contact geweest te zijn met besmet water of met besmette handen. Een andere besmettingsroute is via rioolslib, met vliegen mee naar voedsel. In de bodem kan Shigella meerdere weken overleven, op tomaten 2 tot 7 dagen. De meeste gevallen van besmetting zijn ontstaan bij het bereiden van voedsel door besmette mensen. Dit kan voorkómen worden door basishygiëne, zoals handen wassen voor het eten klaarmaken.\n\n\nListeria monocytogenes\nBehalve mensen kunnen ook veel soorten dieren besmet raken met Listeria monocytogenes. Bij de dieren gaat het om herkauwers, vissen en vogels. Besmettingsbronnen zijn bijvoorbeeld kuilvoer voor koeien en melk voor mensen. Een belangrijke Listeria-uitbraak betrof een besmetting van 50 mensen in Canada. Ze hadden koolsalade gegeten, die bemest was met schapenmest uit een kudde, waarvan enkele dieren gestorven waren door listeriosis.Een andere besmetting kwam waarschijnlijk voort uit besmette rauwe groenten. Ook is bekend dat gepasteuriseerde melk van een geïnfecteerde koeienstapel deze ziekte kan veroorzaken. Blijkbaar is normaal pasteuriseren niet altijd genoeg. Ook is besmetting bekend via zachte kaas of niet genoeg verhit vlees.De mortaliteit bij mensen kan wel 30% bedragen. De meeste mensen zijn resistent en problemen ontstaan bij mensen met verminderde afweer en bij zwangere vrouwen.\n\nListeria kan relatief minder goed tegen UV-licht, maar wel goed tegen droogte. Het is niet onwaarschijnlijk dat het goed kan overleven op gewassen in het veld.43 De bacterie kan meer dan 500 dagen overleven in mestflatten en 700 dagen in een vochtige bodem.\nBij een temperatuur van 50°C wordt in verschillende substraten (koolsap, vlees) een D-waarde van een kwartier tot 3 uur gemeten. Hierbij geldt: hoe neutraler de pH hoe lager de D-waarde. Bij 55 tot 56°C is deze waarde afgenomen van 2 tot 20 minuten. Met een goede en hygiënische aanpak is er weinig kans op overleven in het composteringsproces.\nTer voorkomen van besmetting is het van belang de graskuil zó te maken dat deze snel zuur wordt. Hiermee wordt voorkomen dat Listeria zich in de kuil vermeerdert. De kans dat deze ziektekiem in de melk - en via ongepasteuriseerde melk in de zachte kaas - of in de mest terecht komt wordt dan kleiner.43\nE. coli.\nDeze darmbacterie komt in verse mest algemeen voor en wordt zelfs als een soort indicator gebruikt voor de hygiëne tijdens het composteren. Lang niet alle vormen zijn ziekteverwekkend. Problemen kunnen optreden met de E. coli variant O157:H7, die een ernstig ziektebeeld kan geven. Over het algemeen kan deze bacterie minder goed tegen hitte dan Salmonella.\n\nBij 50°C is de D-waarde ongeveer 30 minuten. Bij 60°C ongeveer 1 minuut. Bij een goed uitgevoerde compostering mag E. coli geen probleem vormen. 43Toch is er na 70 dagen composteren nog levende E. coli in rundermest aangetroffen.Er is een groeiend bewijs dat E. coli O157:H7 kan overleven op sla en komkommer en bij de juiste omstandigheden van temperatuur en atmosfeer zelfs in aantal kan vermeerderen. 43\nGiardia lamblia\nGiardia lamblia wordt behalve bij mensen ook gevonden bij katten, honden en diverse wilde dieren. Herkauwers kunnen door een verwant organisme besmet worden. Hij veroorzaakt diarree, met name bij kinderen en jongeren, want ouderen hebben doorgaans resistentie opgebouwd. Hij wordt vooral overgedragen door besmet water, maar overdracht via besmette groenten kan niet worden uitgesloten. In natte, vochtige condities kan het organisme overleven. De warmteresistentie en de overlevingstijd zijn niet bekend. Gezien het voorafgaande zijn problemen via de route mest-groenten-mensen niet erg waarschijnlijk.\nEntamoebe histolytica\nOver deze amoebe bestaan maar weinig gegevens. Cysten (de rustvorm) kunnen overleven in water, bodems en op - met name vochtige - groenten. De actieve fase leeft alleen maar in de gastheer en in de ontlasting. Hoewel sommige zoogdieren (honden en katten) besmet kunnen raken, scheiden ze geen cysten uit: de ziekte is van menselijke afkomst. Hij komt vooral voor in de tropen en arctische gebieden.\nvirussen: Hepatitis A virus, poliovirus\nHet menselijk lichaam, met name de ontlasting, is de enige bron van dit ziekteverwekkende virus. Er zijn enige tientallen gevallen bekend van Hepatitis A door besmet sla of fruit. De besmetting kan zowel door aanraken (bij te weinig hygiëne) als via besmet water verlopen. Dat laatste is aangetoond bij sterrenkers. Van schelpdieren is bewezen dat ze door een nabijgelegen rioolstort besmet kunnen raken.In de ontlasting kan Hepatitis A een maand actief overleven, evenals in melk die 30 minuten op 62.8°C gehouden is (lage pasteurisatie).\nEnterovirussen kunnen vóókomen in groenten en fruit van velden die met rioolwater geïrrigeerd zijn. Andere bronnen van besmetting zijn bewerkingen na de oogst. Doorgaans ligt de D-waarde boven de 60°C in de seconden, boven de 50°C in de minuten. Hepatitis A is hierop een uitzondering, want hij is resistenter. 43\nprionen\nPrionen zijn hitte-resistente eiwitdeeltjes, afkomstig uit slachtafval. Waarschijnlijk zijn deze deeltjes gerelateerd aan de gekke koeienziekte (BSE) en mogelijk ook aan de ziekte van Creuzveld-Jacob.Temperaturen zoals die optreden bij composteren hebben geen invloed op prionen. Het is nog niet bekend of ze op een andere manier aangetast worden.\nIn principe kan het gebruik van bloed- en beendermeel kans geven op besmetting van boer of tuinder en – via het product – van de consument. Waarschijnlijk is deze kans echter zeer klein.36\nbewaren van drijfmest\nBij een proef met het overleven van bacteriën als E. coli O149 en Salmonella typhimurium bleek met name het beluchten een grote invloed te hebben: meer lucht geeft minder overleving. Het beluchten verhoogde de temperatuur tot een maximum van 35°C. Toch gaan de onderzoekers ervan uit dat het vooral de microbiële antagonistenwerking is, en niet direct warmte, die de pathogenen doodt.44De variatie in de pH (in het bereik van 7.5 – 8.9) heeft vrijwel geen invloed op het overleven van pathogenen.\nhygiënisch composteren\nBelangrijke factoren bij het elimineren van ziektekiemen, en daarmee het verkleinen van het risico op besmetting, zijn onder meer temperatuur, watergehalte, pH, beluchting en hoelang de pathogeen aan de betreffende situatie is blootgesteld. Een speciaal punt van aandacht zijn de randen van de composthoop. Met de juiste machines kun je voor een zo goed mogelijke menging zorgen. Hierbij is van belang dat materiaal van de rand naar het midden verplaatst wordt.\nwettelijke voorschriften\nDe wettelijke normen en voorschriften voor composteren hebben vooral betrekking op GFT-afval en zijn verschillend per land. Een voorbeeld is de (gematigde) US PSRP-norm: tenminste 5 dagen op tenminste 40°C, waarbinnen tenminste 4 uur op tenminste 55°C. In Oostenrijk is de norm tenminste 6 dagen op minimaal 60°C.37\nwater, zuurstof en pH\nNormen vermelden het vaak niet expliciet, maar een watergehalte groter dan 40% is aan te raden. Wanneer mest of compost te droog is gaan sommige ziekteverwekkers over naar een rustvorm, bijvoorbeeld een cyste en kunnen dan veel langer overleven. Om diezelfde reden is ook een goede zuurstofvoorziening van belang. Liefst 10-15% zuurstof en zeker meer dan 7.5%. Het koolzuurgehalte moet lager dan 5% zijn. Bij een goede compostering zal aan al deze voorwaarden voldaan zijn.19\ntestorganismen\nIn plaats van naar de composteringsparameters te kijken kan de compost ook getest worden met testorganismen. Er kan bijvoorbeeld gekeken worden naar de mate waarin coli-achtigen (van zichzelf al ruimschoots aanwezig in de mest) of toegevoegd tomatenzaad het proces overleven. Het gebruik van deze indicatororganismen heeft als voordeel dat ze makkelijk aan te tonen zijn. Bezwaar is dat ze doorgaans niet exact hetzelfde overlevingsvermogen hebben als de ziekteverwekkers waarvoor ze een indicatie geven. Zo kan Salmonella overleven waar E. coli dat niet kan.37\nna en naast het composteren\nIn de landbouwpraktijk kunnen een aantal eenvoudige maatregelen genomen worden om het risico op pathogenen voor de consument te verkleinen. Bijvoorbeeld: rij geen al te verse mest uit op een snel te oogsten groentegewas.\nHACCP\nEr is een wens aanwezig bij de overheid, en bij consumentenorganisaties om de voedselketen steeds beter te kunnen controleren. Vaak wordt bijvoorbeeld gesproken over het HACCP-systeem (HACCP = Hazard Analysis of Critical Control Points). Dit is een systematische beschouwing van de diverse stappen in het proces waar het voedsel doorheen gaat. Door op bepaalde punten (Critical Control Points) de juiste eisen te stellen, wordt het risico van problemen uitgesloten of geminimaliseerd.40 Hierbij wordt de landbouw gezien als eerste stap van een industrieel proces.Voor kropsla en aardbeien bijvoorbeeld wordt als eerste kritische controlepunt aangegeven dat er goed opgelet moet worden voor besmetting via bemesting of via irrigatiewater. Bij aardbeien met een strolaag is het risico al kleiner omdat er minder bodemdeeltjes kunnen opspatten.40\nConclusieComposteren is een mogelijkheid om ziektekiemen onschadelijk te maken. Van belang is wel dat de temperatuur gedurende enkele dagen 50°C of hoger is. Door omzetten van de composthoop moet al het materiaal deze temperatuur enige tijd bereiken\n\n5. Eigenschappen en beoordelingsmethoden van mest en compost\n5.1 Levering van voedingsstoffen door mest en compost\nDe levering van voedingsstoffen is vaak niet het enige doel bij de toepassing van mest of compost. Toch is het een belangrijke functie, vooral ook omdat veel voedingsstoffen pas in latere jaren beschikbaar komen. Bij regelmatig gebruik kan de vertraagde levering van voedingstoffen uit mest en compost een steeds belangrijker rol gaan spelen. In het volgende wordt op de hoofdelementen stikstof, fosfaat, kali en sporenelementen ingegaan.\nstikstof\nDe stikstof komt voor in minerale vorm en in organische vorm. De minerale vorm is snel beschikbaar voor de plant en makkelijk te meten. Ammonium is bij mest vaak de belangrijkste minerale stikstof. In oudere compost kan nitraat gaan domineren. Het percentage minerale stikstof varieert sterk per type mest of compost (zie tabel 5.1.1).\n\nZoals uit tabel 5.1.1 blijkt kan de hoeveelheid minerale stikstof variëren van zeer laag tot zeer hoog. Bij de toepassing moet hiermee rekening worden gehouden. Dit behandelen we in de hoofdstukken rekenregels en simulatiemodellen in hoofdstuk 7.\norganische stikstof\nOmdat de meeste stikstof vaak in organische vorm aanwezig is, is het tempo waarin deze vrijkomt van belang. Een probleem hierbij is dat de organische verbindingen waarin deze stikstof voorkomt zeer uiteenlopend van karakter zijn. Soms zijn ze makkelijk afbreekbaar en soms zeer stabiel. Vooral de stabielere verbindingen zullen bij regelmatig gebruik een vaste stikstofbron van de bodem worden en zo bijdragen aan de ‘oude kracht’. Met simulatiemodellen is hier inzicht in te krijgen (Hoofdstuk 7.2).\nexperimenten\nOok zijn er diverse pogingen gedaan om dit inzicht met praktische experimenten te krijgen:- Veldproeven hebben geleid tot het onderscheid tussen Nm, Ne en Nr. Nm is de direct beschikbare minerale stikstof, Ne is de stikstof die in het eerste jaar door mineralisatie van de organische stikstof vrijkomt en Nr is de stikstof die in volgende jaren vrijkomt. De benodigde veldproeven zijn evenwel tijdrovend en kostbaar en een individueel monster is niet eenvoudig te beoordelen.- Incubatieproeven, dat wil zeggen het mengen van de mest of compost met grond en vervolgens meten hoeveel stikstof er vrijkomt, hebben als nadeel dat ze kostbaar zijn en de situatie in de grond niet goed nabootsen.- Extractiemethoden hebben dit laatste nadeel nog sterker, maar zijn wel eenvoudig en snel. Diverse extractiemethoden zijn in het verleden uitgeprobeerd, maar geen ervan is goed onderzocht. De praktijk kan er dus niet voldoende op vertrouwen.- Een veelbelovende methode is het meten van oplosbare stikstof in het 0,01 M CaCl2 extract. Over deze methode komt steeds meer onderzoek beschikbaar. Bij diverse organische materialen die op het proefbedrijf voor de bollenteelt in St. Maartensbrug werden toegepast gaf deze methode een goede correlatie tussen de hoeveelheid oplosbare stikstof in het extract en de gemeten mineralisatie (Fig. 5.1.1).\n\nDe CaCl2 methode toegepast op een aantal mest- en compostsoorten binnne het project “Mest als Kans” gaf opvallende resultaten (tabel 5.1.2). Zo is het te verwachten dat binnen GFT-composten er grote verschillen in stikstoflevering bestaan.\nzelf beoordelen\nNaast de hulp van laboratoria kan ook ieder zelf wat te weten komen. Mest die in grove plakken diep ondergewerkt wordt in grond met een slechte structuur zal een heel andere werking hebben dan eenzelfde mest, die wat fijner verkruimeld en oppervlakkig ingewerkt is in een grond met een mooie structuur.We raden aan om de bouwvoor enkele weken na onderbrengen van de mest goed te bekijken. Hoe is de mest in de grond veranderd en hoe reageren de wortels erop? Zijn er blauwe anaërobe plekken rond de mest ontstaan waar de wortels omheen groeien, dan heeft de mestgift alleen maar een negatief gevolg gehad. Ook kan het zijn dat de wortels al snel intensief de mest gaan doorwortelen. Soms is in de zomer de mest van het voorjaar al geheel verdwenen. Laat de keuze van mestsoort en composteringswijze vooral ook door dit soort waarnemingen bepalen.\nfosfaat\nIn de plant is fosfor vooral in de vorm van fytine aanwezig. In het dier en in de compost wordt dit voor een deel omgezet in nucleïnezuren waardoor de fosfor makkelijker beschikbaar komt. De organisch gebonden fosfaat komt pas na mineralisatie vrij, maar ook de minerale fosfaat in de mest is niet allemaal wateroplosbaar en daarom niet steeds direct beschikbaar. Mest en compost maken ook fosfaat vrij door stimulering van het bodemleven. Er is een voorbeeld bekend van stalmest op een ijzerrijke, fosfaatfixerende grond waar meer fosfaat vrijkwam dan de stalmest zelf bevatte.Door compostering van runderstalmest neemt de fosfaatwerking af. Bij kippenmest, die een relatief lage fosfaatwerking heeft, neemt deze werking bij compostering juist toe26. Plantaardige compostsoorten hebben een lagere fosfaatwerking vanwege de hoge C/P verhouding. De organismen hebben bij een hoge C/P verhouding een relatief tekort aan fosfaat en dan komt er minder fosfaat beschikbaar voor de te bemesten planten. Bij stalmest komt er boven een C/P verhouding van 200 weinig fosfaat meer vrij26. Bij GFT-compost is de fosfaatwerking 50 tot 60%, waarschijnlijk ook door de overmaat aan koolstof.Bij drijfmest is meer onderzoek naar de fosfaatwerking gedaan. De waarden zijn aangegeven in tabel 5.1.3.\n\nkali\nAlgemeen wordt aangenomen dat de kali in mest en compost voor 100% beschikbaar is. Toch kan ook hier compostering tot een zekere binding leiden (tabel 5.1.4).\n\nsporenelementen\nMest en compost vinden hun oorsprong in planten en bevatten daarom ook de sporenelementen die planten nodig hebben. Met mest en compost is daardoor de kans op een evenwichtige bemesting groter dan bij gebruik van minerale mest. Toch is weinig bekend over het belang van sporenelementen in mest en compost. Wel is er bekend dat bepaalde organische verbindingen (chelaten) in compost de sporenementen binden en daarmee beter beschikbaar maken voor de plant .Het al wat oudere overzicht in tabel 5.1.5 laat zien dat de hoeveelheid sporenelementen in mest of compost landbouwkundig van belang zijn. Een matige bemesting met 10 ton stalmest per ha verzorgt geheel of voor een belangrijk deel de behoefte aan sporenelementen.\n\nOver sporenelementen in compost is weinig informatie bekend. Tabel 5.1.6 laat zien dat de gehalten van betekenis zijn en door vervuiling bij koper en zink zelfs zeer hoog kunnen zijn\n\n5.2 Opbouw van het organische stofgehalte door mest en compostEr is nog geen eenvoudige, algemeen aanvaarde methode ontwikkeld die laat zien of een mest of compost in de grond snel of juist traag verdwijnt. , Snelle afbraak betekent een geringe bijdrage aan het organische stofgehalte, trage afbraak een relatief grote. In de literatuur zijn tabellen te vinden waarin het percentage effectieve organische stof van verschillende meststoffen staat aangegeven (zie tabel 5.2.1). Deze cijfers zijn aannames en berusten slechts zeer ten dele op metingen. In de praktijk blijken de verschillen veel groter dan nu wordt aangenomen.\n\nIn 2016 is er door het NMI in opdracht van de BVOR bij 3 monsters GFT-compost en 3 monsters groencompost onderzoek gedaan naar het percentage organische stof dat na een jaar nog over is. Tevens werd nieuwe literatuur geanalyseerd. De conclusie was dat 90% van de organische stof nog over is na een jaar. Dit onderzoek op zandgrond komst overeen met de conclusie uit 2001 van tabel 5.2.1. waar ook kalkrijke klei met een mogelijk hogere afbraaksnelheid bij betrokken was. De conclusie blijft dat bij GFT-compost en groencompost toch wel heel weinig voedsel voor het bodemleven beschikbaar komt. Hieronder twee tabellen uit de NMI studie.HC is de humificatiecoefficient, het percentage organische stof na 1 jaar nog over.\n\n\nKoolzuurproductie na toevoegen van mest of compost aan de bodem\nWanneer een meststof In de grond wordt afgebroken ontstaat er onder meer koolzuur. In het laboratorium is dit na te bootsen door mest of compost met grond te mengen en dan de koolzuurproductie te meten. Bij het project ‘Mest als Kans’ is dit bij een aantal mest- en compostsoorten gedaan. D\nDe opbouw van organische stof kan zo meer in detail beoordeeld worden. De resultaten zijn weergegeven in tabel 5.2.2.\n\nBij kippenmest gaat in 4 weken bijna een kwart van de koolstof verloren. Deze mest zal beperkt aan organische stofopbouw bijdragen. Bij boomschorscompost is het tegenovergestelde het geval. Bij de mate van opbouw van organische stof door een mest of compost spelen het gehalte aan stikstof en fosfor en de composteringsduur een belangrijke rol. Een rijkere mest (met veel stikstof en fosfor) breekt sneller af dan een armere mest. Na langer composteren blijft een meer stabiele organische stof over. Om een indruk te krijgen van de afbreekbaarheid van een mest of compost kan gebruik worden gemaakt van een eenvoudige doe-het-zelf- test: de Solvita test (Woodsend). Zie hoofdstuk 9 voor adressen.\n5.3 Mest en compost: overige eigenschappen en meerwaarde\nMest en compost leveren voedingsstoffen en organische stof. Hun werking is echter zelden uitsluitend hieruit te verklaren. Er zijn diversemeerwaarde extra effecten die met ‘meerwaarde’ worden aangeduid. Deze kan een belangrijke reden zijn om voor mest of compost te kiezen boven kunstmest. Verschillende factoren verklaren de meerwaarde. Te denken valt aan een invloed van mest en compost op:- de bodemstructuur als gevolg van slijmstoffen van bacteriën- de ziektewerendheid van de grond- de wijze van vrijkomen van voedingsstoffen- het wortelstelsel- de productkwaliteit (ziektegevoeligheid gewas, voedingskwaliteit)\nEen overzicht van Nederlands onderzoek naar de meerwaarde van mest geeft de la Lande Cremer. De meerwaarde wordt hier ‘resteffect’ genoemd. Een overzicht van buitenlands onderzoek geven Dick en McCoy .\nmeerwaarde stalmest\nWe geven nu een voorbeeld van meerwaarde aan de hand van stalmest. Tussen 1972 en 1979 werden op een Veluwse zandgrond verschillende hoeveelheden stalmest toegepast op snijmaïs. Tevens werden stikstoftrappen aangelegd. De resultaten zijn afgebeeld in de bijgaande figuur. Het blijkt dat het onmogelijk is om met alleen kunstmest een zelfde opbrengst te halen als met een combinatie van kunstmest en stalmest. Laatstgenoemde heeft een invloed op grond en gewas die niet alleen door de werking van stikstof, fosfor of kalium te verklaren is en ook niet uit de zeer geringe toename van het organische stofgehalte door de mest zelf (figuur 5.3.1).\n\nmeerwaarde GFT\nOok onderzoek naar GFT illustreert het bestaan van de meerwaarde. Bij spinazie op zavelgrond gaf een eenmalige gift van 16 ton GFT per ha een opbrengstverhoging van meer dan 25% (figuur 5.3.2 ). Ook met hogere kunstmestgiften konden de opbrengsten door de GFT niet behaald worden. Het effect trad met dezelfde GFT bij prei op zand beperkt op en bij aardappel en suikerbiet op zavel in het geheel niet.\nmeerwaarde meten\nDe meerwaarde van een mest of compost is heel divers van karakter en kan per bodem en gewas variëren. Het bepalen van de meerwaarde van een mest of compost is daarom niet eenvoudig. Wanneer bijvoorbeeld een bodem een ploegzool heeft, waardoor in de winter water op het land blijft staan, dan kan goede mest of compost dit probleem verhelpen door stimulering van de wormengroei. Wanneer de bodem die ploegzool niet heeft, treedt dit effect niet op. Ondanks dit soort verschillen is er ook een gemeenschappelijke noemer. Wanneer gedurende het groeiseizoen steeds energie beschikbaar is in de vorm van koolhydraten en cellulose, en die komt ook vrij, dan kunnen bodemleven en plant zich goed blijven ontwikkelen. Met dit als uitgangspunt is het mogelijk om een specifieke meerwaarde te bepalen. Dit kan door mest of compost te mengen met grond en vervolgens in een incubatievat de koolzuurproductie te meten. Komt daar een kortdurende, explosieve waarde uit, of een zeer geringe waarde, dan kan niet het hele seizoen energie aan het bodemleven worden geleverd.\nHet geleidelijk vrijkomen van voedingsstoffen is moeilijker te beoordelen. De in hoofdstuk 5.6 behandelde extractie met 0,01 M CaCl2 is één van de mogelijkheden om de levering van voedingsstoffen te meten. Grote hoeveelheden organische, makkelijk oplosbare stikstof geven een sterke stikstofvrijmaking in het voorjaar. Is die niet aanwezig dan kan een mest of compost weinig voedingsstoffen leveren. Deze test zegt natuurlijk niet direct iets over de andere voedingsstoffen.\nVoorbeelden van een aantal in 1999 onderzochte mestsoorten.\n\n5.4 Ziektewerendheid van grond bij gebruik van mest en compost"
  },
  {
    "objectID": "janbokhorst/mest-en-compost.html#inleiding-4",
    "href": "janbokhorst/mest-en-compost.html#inleiding-4",
    "title": "Mest en compost",
    "section": "Inleiding",
    "text": "Inleiding\nIn de Verenigde Staten is al veel onderzoek gedaan naar de ziekteon-derdrukkende werking van compost. Deze werking is toevallig ontdekt in de jaren zeventig, bij het verwerken van afvalproducten uit de houtindustrie in potgrond. Het bleek toen commercieel en milieutechnisch interessant om de turf, die gebruikt wordt in potgrond, gedeeltelijk te vervangen door gecomposteerde boomschors.Vanwege de ziektewerendheid van dit product kon aanzienlijk bespaard worden op het gebruik van bestrijdingsmiddelen tegen met name bodemschimmels. Ook andere soorten compost (onder meer gecomposteerde stalmest) zijn sindsdien onderzocht op bruikbaarheid voor ziekteonderdrukking, met verschillende effecten op de ziektewerendheid.uitgevoerd onderzoek Het meeste onderzoek was en is gericht op het directe ziekteonderdrukkende effect in potgrond en grondmengels voor opkweek. In deze proeven bestaat minstens 10% van het totaalvolume uit compost en dat mengsel wordt vergeleken met een vrijwel steriel turf-potgrondmengsel of een ander medium. Een dergelijke opzet is niet helemaal te vergelijken met de praktijk van de grondgebonden teelten want daar wordt compost in een lagere dose¬ring toegepast, is de uitgangsituatie niet steriel en spelen ook langere termijn effecten een rol. Met name van de laatste is veel minder bekend en vaak worden de resultaten van experimenten in het laboratorium of op proefveldjes te gemakkelijk geëxtrapoleerd naar veldomstandigheden. Daarbij is het moeilijk het directe effect van de ziekteonderdrukking in het veld te scheiden van andere effecten van compost, zoals de voedingswaarde, de invloed op de bodemstructuur en andere eigenschappen die ook voor een gezondere plant kunnen zorgen.\nNederlands onderzoek\nOnderzoek onder specifiek Nederlandse omstandigheden heeft nog maar sporadisch plaatsgevonden. Door Plant Research International (Wageningen-UR) wordt onder meer gekeken naar de invloed van compost, mest en andere bodemtoevoegingen op onderdrukking van bodemziekten, zoals aaltjes of Rhizoctonia solani in de bloembollenteelt. Bij het LBO (Laboratorium voor Bloembollen Onderzoek, WUR) in Lisse wordt gekeken naar de invloed van composttoediening op Pythium. De leerstoelgroep Biologische Bedrijfssystemen van WUR is bezig met het ontwikkelen van een bio-toets voor ziektewerendheid.\ncompostextracten\nIn laboratoriumproeven is de werking aangetoond van compostaftreksels als ziektebestrijder. Mogelijk heeft dit een toekomst als alternatief biologisch bestrijdings/plantversterkingsmiddel. Deze toepassing wordt in dit hoofdstuk niet behandeld omdat er nog te weinig ervaring is met toepassing op praktijkbedrijven. 19\nOnderzoeksobjecten\nHet onderzoek naar ziektewerendheid van compost richt zich vooral op de bodemziekteverwekkers, met als hoofdrolspelers Rhizoctonia solani, Pythium ultimum, Phythophtora cinnamo¬ni en Fusarium oxysporum.Bij de aanpak van problemen door compost blijkt Rhizoctonia de lastigste en meest onvoorspelbare ziekteverwekker te zijn. Incidenteel zijn ook effecten van compost gevonden op het wortelknobbelaaltje en het trichodorusaaltje.\nTot de onderzochte planten behoren voedingsgewassen als komkommer, tomaat, aardappel, sterrenkers, pompoen, rode biet, bloemkool, radijs en siergewassen als iris, cyclaam en poinsettia’s. Ook is gebruik gemaakt van de zandraket, een bekende onderzoeksplant.\nOorspronkelijk is vooral veel aandacht besteed aan schorscompost. Later zijn alle mogelijke andere soorten compost, en diverse materialen als verse mest en stro onderzocht op hun ziektewerende eigenschappen.\n\nMechanismen bij ziekteonderdrukking:\nEr zijn meerdere oorzaken mogelijk waarom een mest of compost ziektewerend is:- voedselconcurrentie. Het microbiële leven uit de compost gebruikt hetzelfde voedsel als de ziekteverwekkers, waardoor er voor de laatsten minder overblijft.- onderdrukken geur. De sporen van schadelijke schimmels worden minder snel geac¬tiveerd door uitscheidingen van de wortels. Aaltjes, die de geur van worteluitscheidingen ‘ruiken’, kunnen de wortel minder goed vinden omdat geurstoffen geabsorbeerd worden door de organische stof uit de compost. Een bekend voorbeeld is het Trichodorusaaltje.- parasitisme. Ziekteverwekkers worden geparasiteerd door compostorganismen.- antistoffen. Compostorganismen produceren stoffen die op ziekteverwekkers remmend werken.- weerstandsverhoging. De plant groeit door het gebruik van mest of compost evenwichtiger en krijgt meer weerstand tegen ziekten. Dit is een aan-uit mechanisme dat door een ‘trigger’, in dit geval een rijk bodemleven, geactiveerd wordt. De plant komt in een staat van verhoogde afweer, hetgeen kan worden aangetoond door enzymanalyses en door proeven waarbij verschillende wortels van dezelfde plant in verschillende omgevingen geplaatst worden. Mogelijk is dit mecha¬nisme gedeeltelijk ook verantwoordelijk voor de werking van compostaftreksels.- milieuverandering. Door verandering van de zuurgraad en de vochthuishouding na toediening van mest of compost worden de omstandigheden voor de ziekteverwekker minder gunstig.\nalgemeen of specifiek\nBij ziekteonderdrukking kan er sprake zijn van algemene of specifieke ziektewerendheid. Algemene ziektewerendheid is gericht tegen een brede groep van ziekteverwekkers en wordt veroorzaakt door de totale microbiële bodemflora. Specifieke ziektewerendheid is gericht tegen een of enkele verwante ziekteverwekkers (een soort of groep van micro-organismen). Dit betekent dat verschillende composten en bodems, die dezelfde samenstelling hebben en dezelfde behandeling ondergaan hebben, toch ver¬schillende ziekteonderdrukking op een bepaalde ziekteverwekker te zien kunnen geven.\nOnderzoeksresultaten\nIn de VS komt Hoitink tot duidelijke resultaten bij de ziekteonderdrukkende wer¬king van compost uit de schors van grove dennen (zie figuur 5.4.2).\n\nIn afbeelding 5.4.2 zijn wortels van poinsettia’s in verschillende (geïnfecteerde) opkweekmengels te zien. De bovenste rij is opgekweekt in turfpotgrond zonder ziektewerende eigenschappen, de middelste rij in turfpotgrond met ziektewerende eigenschappen en voor de onderste rij is gecomposteerde schors gebruikt.\nveldonderzoek\nVeel onderzoek wordt gedaan onder laboratoriumomstandigheden. Maar ook bij veldonderzoek zijn er resultaten van composttoediening bekend. Hierbij gaat het meestal om grote compostgiften (bijvoorbeeld 60 of 120 ton/ha) op grond die vaak een laag gehalte aan organische stof heeft. Of het gaat om mulchen met een laagje compost op de bodem. In deze situaties wordt onderdrukking gemeld van bijvoorbeeld klavermoeheid in luzerne, Rhizoctonia in bonen, diverse ziektes in pompoenen en echte meeldauw in gerst. Het zal duidelijk zijn dat hoge compostgiften vanwege de mestwetgeving niet vaak toegepast kun¬nen worden.\nRhizoctonia\nIn Nederland zijn laboratorium- en modelproeven gedaan over ziektewerendheid tegen Rhizoctonia door het PRI-WUR (G. Dijst) in samenwerking met het LBO-WUR. De effecten van verschillende organische grondbemesting en verrijkingsmethoden verschilden daarbij sterk. Dat gold bijvoorbeeld voor Rhizoctonia solani, een veel onderzochte ziekte die ook op biologische bedrijven problemen geeft, met name in aardappels. 57\nPythium\nBij een onderzoek in kassen door het LBO bleek een verhoging van de ziektewerendheid tegen Pythium na toediening van 12 ton/ha gerijpte GFT-compost. Dezelfde hoeveelheid op het veld gaf juist een stimulering van de Pythium-aantasting. Er is nog geen verklaring voor dit tegengestelde effect. 58\nrijpheid\nIn de literatuur wordt vaak gesproken over een verband tussen de rijpheid en de ziektewerende werking van compost. Verse compost is minder geschikt als ziektewerend middel omdat na toediening aan de bodem de concurrentie wegvalt en bodemziekteverwekkers de overhand kunnen krijgen. Niet-rijpe compost werkt niet alleen als voedsel voor het bodemleven, maar ook voor de ziekteverwekkers. Dit geldt het sterkst voor Rhizoctonia. Verse compost stimuleert Rhizoctonia in komkommers in een groeimedium met GFT-compost.Tevens kan als gevolg van de hoge biologische activiteit van verse compost anaërobie in de bodem ontstaan waardoor wortels afsterven. Er zijn echter ook aanwijzingen dat anaërobie bijdraagt aan de ziektewerende werking.Klaarblijkelijk is er voor de ziektewerendheid van compost een optimale rijpheid. Te jonge compost kan ziektes veroorzaken doordat het de verwekkers voedt, te oude compost is niet effectief omdat het zijn biologische activiteit verliest. Althans zo lijkt onderzoek en theorie te suggereren. Dit kon niet worden bevestigd door een onderzoek van het Zwitserse FiBL (Forschungsinstitut für biologischen Landbau) naar de onderdrukkende werking van compost op Pythium in rode bieten. De rijpheid van de mestcompost leverde wel verschillen op, maar er was geen ‘optimale rijpheid’, zoals blijkt uit tabel 5.4.1.\n\ncaaskop testtekst 2018 rijpingsperiodeBij gebruik van compost in potgrond is niet alleen de absolute rijpheid, maar ook de rijpingsperiode na de temperatuurpiek van belang. Door die piek worden niet alleen ziektekiemen, maar ook de meeste andere micro-organismen gedood. De rijpingsperiode moet een paar weken duren, zodat de compost weer gekoloniseerd is met ziektewerend leven.\ntijdstip toediening\nDat verse compost eerder ziektes zal veroorzaken dan onderdruk¬ken is met name aangetoond in groeimedia. De werking van compost op het land is onder andere afhankelijk van de tijd tussen toediening van compost en zaaien. Hoe langer deze periode hoe meer kans de compost heeft om zich ‘in te werken’. Dit is met name van belang om schade van snel koloniserende bodem ziekteverwekkers (zoals Rhizoctonia solani) te voorkomen. De tijd tussen toediening en zaai zal twee tot vijf maanden moeten bedragen om schade ten gevolge van Rhizoctonia solani te voorkomen, zo bleek uit onderzoek van G. Dijst in Wageningen.57\nantagonisten\nSommige bodemziekten hebben specifieke tegenwerkers (antagonisten) nodig. Van Rhizoctonia solani is bekend dat par¬tijen van dezelfde soort compost nogal kunnen verschillen in hun ziekteonderdrukkende werking. Sommige auteurs schrijven dit toe aan het toeval¬lig voorkomen van specifieke soorten bacteriën en schimmels. Voorbeelden zijn Bacillus subtillus, die in GFT een gifstof produceert en een Trichoderma variant in schorscompost die parasiteert op de sporen van Rhizoctonia.56\nAnderen weerspreken dit specifieke antagonisme tegen Rhizoctonia, onder verwijzing naar bodemziekten als Pythium en Rhizoctonia die goed beperkt kunnen worden door het stimuleren van het algemene antagonisme. Dat kan door met geschikte composten of bodemverrijkers de natuurlijke ziektewerendheid van gronden te verbeteren.57\nentenCompost kan in principe met antagonisten geënt worden. Een procédé hiervoor is gepatenteerd. De ervaringen ermee zijn wisselend. Geënt schorscompost dat rechtstreeks uit het warme deel van de composthoop komt blijkt bijvoorbeeld nog steeds niet onderdrukkend te werken op Rhizoctonia. Een verklaring is dat de geënte Trichoderma-antagonist zich bij voorkeur voedt met afstervende warmteminnende bacteriën en niet met de Rhizoctonia.\n\nBetekenis voor de praktijk\nkorte en lange termijn Bij de veldtoepassingen gaat het waarschijnlijk om dezelfde soort werkingen als bij potgrond: met name de concurrentie tussen bodemorganismen en verhoogde plantweerstand. Voor een direct effect zijn hoge concentraties compost nodig. Voor veldtoepassingen is het belangrijker om te kijken naar het lange termijneffect: het opbouwen van een gezonde bodem (een bodem met veel en verschillende bacteriën en schimmels) door vol¬doende organische stof.mulchen Bij regelmatige toediening van compost in de tuin¬bouw zou gewerkt kunnen worden met strookmulchen of een andere plaatselijke manier van toedienen om de ziektewerendheid van de plant op korte termijn te verhogen, zonder de mestwetgeving te overtreden.gewaskeuze Het zou voordelig kunnen zijn in de vruchtwisseling de compostgift te concentreren voor een (bodem) ziektegevoelig gewas. Hiervan is geen onderzoek bekend. Overigens spelen met de plaats van de toediening in de vruchtopvolging van de compost ook andere overwegingen een rol: wat is het korte- en lange termijn aanbod aan voedingsstoffen (met name stikstof), en wat is de behoefte van de plant?praktijkervaringen Ervaringen in de praktijk van de biologische landbouw laten zien dat de meeste bodemziekten voor¬komen of onderdrukt kunnen worden door een goede vruchtwisseling toe te passen en te werken aan voldoende organische stofgehalte. Daarmee wordt ook het bodemleven versterkt. Het gebruik van compost in hoge concentraties als snelwerkend preventief of zelfs genezend ziektewerend middel lijkt ons meer geschikt voor de gevoelige, laboratoriumachtige omstandigheden van de opkweekmedia.\nRecept voor compost met ziekteonderdrukkende werking\nOmdat er al veel ervaring in opkweekmedia is opgedaan met schorscom¬post van grove den, hierbij een recept56.1. Schors van de grove den wordt versnipperd tot stukjes van minder dan 1,25 cm. Zorg ervoor dat het houtaandeel minder dan 20% is.2. Voeg een kleine hoeveelheid stikstof en water toe. Stikstof in de vorm van ammonia, om de compostering op gang te krijgen en de pH te verhogen. Bij toepassing in de biologische landbouw kan het ook zonder ammonia. Dan niet teveel gebruiken in het ui¬teindelijke potgrondmengsel omdat anders een tekort aan N ont¬staat. Het uitgangsmateriaal heeft een hoge C/N verhouding. Bijmengen met een organische meststof aan te raden.Van dit uitgangsmateriaal maakt water 65-70% van het gewicht uit. De pH is 5,0 tot 7,4.3. Zet het materiaal in hopen op. Het watergehalte moet in het begin meer dan 50% blijven. De hopen moeten zó klein gemaakt worden dat de temperatuur tijdens het composteren onder de 65°C blijft. Als de temperatuurpiek voorbij is moet het wateraandeel onder de 50% zakken en daar blijven. Dek de hoop eventueel af tegen de regen. Er moet echter zeker meer dan 30%, en liefst meer dan 40% water overblijven, om herkolonisatie door zowel schimmels als bacte¬riën mogelijk te maken.Na ongeveer 10 weken is de compost gereed voor gebruik.Het uiteindelijke mengsel voor potplanten bestaat voor 55% uit compost. Bij gebruik als kiem¬bed is dat 80%.\nVanwege het zoutgehalte en de structuur kan er van andere compostsoor¬ten minder in het potgrondmengsel gebruikt worden. Bijvoorbeeld gecomposteerde mest wordt tot hooguit 15 volumeprocent toege¬past. Voor een ziekteonderdrukkende werking is vanwege het ruimere microleven ook minder nodig: van gecomposteerde riool¬slib zijn ziekteonderdrukkende effecten op Pythium waargenomen bij een toepassing van 2,5 volumeprocent.\n5.5 Zware metalen en het gebruik van mest en compost\nIn de duurzame landbouw is het vraagstuk van de zware metalen een belangrijk aandachtspunt. Met mest en compost komen al snel meer zware metalen in de grond dan afgevoerd worden met gewassen en door uitspoeling. In dit hoofdstuk wordt ingegaan op de gehalten aan zware metalen in mest en compost en de betekenis hiervan voor de praktijk.\nBelangrijke metalen wat betreft ophoping in de grond zijn cadmium, lood, zink en koper. Een korte karakterisering wat betreft afkomst en effecten:\ncadmium\nCadmium is afkomstig van de industrie en hoopt zich via krachtvoer en mest op. Fosfaatmeststoffen zijn een belang¬rijke bron. Het is het meest schadelijke zware metaal. Cadmium tast bij te hoge opname de nieren aan waardoor deze versneld verouderen. Cadmium is mogelijk kanker-verwekkend. Verder heeft het een negatieve invloed op het bodemleven onder meer op de stikstofbindende bacteriën.\nlood\nLood is afkomstig van het verkeer en de industrie, onder meer de voormalige verfindustrie. Een chronisch effect van lood is bloedarmoede. Verder tast lood het zenuwstelsel en de nieren aan. In de bodem wordt vooral het bacterieleven beïnvloed. Bij concen¬traties van 100 tot 200 mg/kg treden meetbare effecten op, het eerst bij lichtere en zuurdere gronden.\nzink\nZink heeft dezelfde herkomst als cadmium, ze komen in de natuur ook vaak samen voor. In tegenstelling tot cadmium en lood is zink noodzakelijk voor de plant en de mens. De behoefte van volwassenen bedraagt 7-15 mg per dag. Acute of chronische vergiftiging met zink is alleen bij zeer hoge opnames bekend. In de bodem treden bij gehaltes van 50 mg/kg de eerste invloeden op bodembacteriën op. Vooral de stikstofhuishou¬ding wordt beïnvloed. Boven 1000 mg/kg treden deze effecten vrijwel altijd duidelijk op.\nkoper\nKoper is vooral afkomstig van varkensmest. Het is in kleine hoeveelheden nodig voor de plant.\ngehalten in de grond\nEen overzicht van de gehalten in de Nederlandse gronden is in tabel 5.5.1 weergegeven. Deze waarden komen in grote lijnen overeen met eerdere waarden .\n\nStreefwaarden grond\nDoor deze waarden te vergelijken met de waarde die niet overschreden mag worden om de gehalten in de voedingsgewassen niet te hoog te laten worden wordt de stand van zaken duidelijk. Deze streefwaarden zijn weergegeven in tabel 5.5.2. Bij alle vier weergegeven metalen is op sommige bodemsoorten de streefwaarde al overschreden en bij de andere is het verschil tussen huidige gemiddelde waarde en de streefwaarde niet groot.\n\nbodemleven\nEen andere beoordelingsmogelijkheid van gehalten aan zware metalen is de vraag of het bodemleven negatief wordt beïnvloed door de zware metalen. De waarde waarbij 5% van de bodemdiersoorten onbeschermd is kan als maat gebruikt worden. In tabel 5.5.3 is een overzicht van de verschillende waarden gegeven. Het blijkt dat in veel gronden het bodemleven nu al schade van zware metalen ondervindt.\n\nOm de toekomstige ontwikkeling van de gehalten aan zware metalen in te schatten kan de situatie in de huidige landbouw als uitgangspunt worden aangenomen. Als voorbeeld een tuinbouwbedrijf (tabel 5.5.4).\n\nUit tabel 5.5.4 blijkt dat de aanvoer op een tuinbouwbedrijf steeds groter is dan de afvoer, uitgaande van de situatie dat de gewassen relatief lage gehalten aan zware metalen hebben. Het is mogelijk te berekenen na hoeveel jaar op zo’n bedrijf de maximaal toegestane waarde, de streefwaarde bereikt wordt. In tabel 5.5.5 is dit gedaan voor een holocene zandgrond (de schoonste bodemsoort wat betreft zware metalen) en op een rivierkleigrond (de minst schone minerale grond).\n\nSteeds duurt het vele jaren voordat de streefwaarde bereikt is. Van een duurzame situatie is geen sprake.\nIn tabel 5.5.6 staan de gehalten aan zware metalen van een aantal mest- en compostsoorten aangegeven.\n\nOm de meststoffen ten opzichte van elkaar beter te kunnen vergelijken is ook het gehalte per kg fosfaat berekend (zie tabel 5.5.7). De waarden stammen uit de gangbare landbouw en de toevoeging van zink bij kippenvoer en koper bij varkensvoer komt duidelijk naar voren in de hoge gehalten van deze metalen in vergelijking met het fosfaatgehalte.\n\n\n5.6 Analysemethoden mest en compost"
  },
  {
    "objectID": "janbokhorst/mest-en-compost.html#inleiding-5",
    "href": "janbokhorst/mest-en-compost.html#inleiding-5",
    "title": "Mest en compost",
    "section": "Inleiding",
    "text": "Inleiding\nDe meest gebruikte analyses van mest en compost zijn het droge stofgehalte, het organische stofgehalte, totaalgehalten aan voedingsstoffen en een aantal aanvullende chemische bepalingen waaronder gehalten aan zware metalen. Er zijn meer analyses mogelijk, gericht op de landbouwkundige beoordeling van gunstige eigenschappen, of op negatieve eigenschappen zoals ziekteverwekkers en onkruiden. Veel van die analyses hebben weinig zeggingskracht. In het volgende worden een aantal analysemethoden belicht, die aanvullend bij mest en compost te gebruiken zijn.\nkoolzuurproductie\nMet incubatieproeven kan de koolzuurproductie van een mest of compost bepaald worden (zie ook 5.2). Op het Louis Bolk Instituut wordt onder meer de volgende incubatiemethode toegepast. Van gedroogde en gemalen mest of compost wordt 1 gram gemengd met grond en onder een waternevel onder voortdurend schudden bevochtigd tot de eerste kluitvorming optreedt. Dit monster wordt op een schaaltje in een afgesloten vat geplaatst. Onderin het vat bevindt zich 0,1 N KOH. Na een week bij 20oC wordt na toevoeging van fenolftaleïne de kaliloog teruggetitreerd met 0,2 N zoutzuur. De hoeveelheid zoutzuur is een maat voor de koolzuurproductie van het monster na vergelijking met een blanco. Met een simulatiemodel kan uit deze koolzuurproductie ook het stikstofleverend vermogen ingeschat worden (zie 7.2). Meting gedurende langere tijd is dan wenselijk. Hierbij moet wekelijks de kaliloog ververst en getitreerd worden.\n\nstikstoflevering\nIn de bovengenoemde geïncubeerde grond kan in principe ook de productie van nitraat en ammonium gemeten worden. Door denitrificatie wordt de productie vaak wel te laag ingeschat.Een snelle indicatie van de stikstoflevering is de extractie met 0,01 M CaCl2. Vijf gram gedroogde, gemalen en gezeefde (2 mm) mest of compost wordt gedurende twee uur geschud in 0,01M CaCl2 bij 20oC. In dit extract wordt nitraat, ammonium en totaal stikstof bepaald. Door de hoeveelheid totaal stikstof te verminderen met de minerale stikstof wordt de hoeveelheid organische stikstof verkregen. Deze hoeveelheid is een globale maat voor het stikstofleverend vermogen van de mest of compost (zie 5.1).\nchroma’s\nDoor een natronloogextract in met zilvernitraat geprepareerd chromatografiepapier te laten opstijgen ontstaat een kleuren- en vormenpatroon dat per mest of compost sterk verschillend kan zijn. De methode is ontwikkeld door Pfeiffer en wordt al langere tijd voor mest en compost gebruikt.Verse mest of verse plantenresten geven eenvoudige beelden. Tijdens het composteren wordt het beeld steeds vormenrijker. Op deze wijze kan de rijpingsgraad worden beoordeeld. Ook rijpe composten kunnen onderling worden vergeleken. Wat de beoordeling betreft is er een gemis aan systematisch opgezet fundamenteel onderzoek. Wel is het zo dat laboratoria door jarenlang vele beelden te bekijken en te vergelijken met andere informatie die over een organische mest bekend is, veel ervaring hebben opgebouwd. Een beeld dat bestaat uit meerdere goed ontwikkelde zones (zoals in figuur 5.6.1) zou wijzen op een in biologisch en chemisch opzicht goede compost. Laboratoria die de test toepassen zijn Agrecol, Aqua Maiandros, IRT (zie hoofdstuk 9).\nMethode: 5 gram gedroogde, gemalen en gezeefde (2mm) mest of compost wordt aan 50 ml 1% NaOH toegevoegd. Na 1 uur schudden op schudmachine volgt centrifugeren of affiltreren over een hard filter.In chromatografiepapier (Whatmann nr 1) wordt een gat van 4 mm diameter geponst. Hierin wordt een rolletje filtreerpapier gestoken en via dit papier stijgt 0,5% zilvernitraat op. Deze oplossing breidt zich cirkelvormig uit in het chromatografiepapier, tot een diameter van 8 cm. Laten drogen en vervolgens met een nieuw rolletje filtreerpapier het mest- of compostextract laten opstijgen en uitlopen tot een diameter van 12 cm. Dit laatste moet bij 100% luchtvochtigheid gebeuren. Drogen en enkele dagen laten ontwikkelen bij getemperd daglicht. Meer informatie vindt u in Voitl en Guggenberger.\n\nstabiliteit\nOf een compost of mest nog tot actieve processen in staat is of uitgerijpt is kan beoordeeld worden met Duitse ‘Rottegradmethode’.Het verse monster wordt gezeefd op 1 cm. Het vochtgehalte moet zodanig zijn dat bij intensief knijpen net geen vocht vrijkomt. Dit monster wordt gedurende 16 uur bij kamertemperatuur weggezet in een vat van 2 liter onder afdekking met aluminiumfolie. Het monster wordt vervolgens in een Dewar-proefvat gebracht. Op eenderde afstand van de bodem wordt een temperatuurvoeler aangebracht. De starttemperatuur is 20oC. Na 1 uur wordt de temperatuur voor het eerst afgelezen. Het temperatuurmaximum wordt in het algemeen na 2 tot 5 dagen bereikt. De stabiliteit wordt in de volgende klassen uitgedrukt:\nOnkruidkiemen\n\nOnderzoek naar onkruidkiemen is niet eenvoudig. Er is een verschil tussen landbouwgewassen en onkruiden wat betreft kieming. Lanbouwgewassen kiemen onder gunstige omstandigheden. Onkruiden doen dit onder gunstige omstandigheden voor een deel, anders zouden ze geen onkruid kunnen zijn. Een kiemproef geeft evenwel wel een indicatie. De test wordt als volgt uitgevoerd. Veenmosveen (Type 3: &gt;15 vol% bij 10 cm zuigkracht, zeeffractie 3-7 mm) wordt gemengd met mest of compost: 75% vol% veenmosveen en 25% vol% mest of compost. Bij 20oC wordt het aantal gekiemde onkruiden bepaald.\n\n6 Toepassing van mest en compost\n6.1 Akkerbouw en grove groenteteelt\nIn akkerbouwrotaties komen gewassen voor die een geringe bijdrage leveren aan de bodemvruchtbaarheid, zoals peen, witlof, conservenerwten en bonen, en gewassen die een duidelijk positieve bijdrage leveren, zoals granen en veel vlinderbloemigen. Tevens is in de vruchtwisseling veel ruimte voor de teelt van groenbemesters. In de akkerbouw kan daarom stikstof voor een aanzienlijk deel uit andere bronnen dan mest geleverd worden. In sommige akkerbouwrotaties wordt de benodigde stikstof volledig gedekt door klavergroenbemesters die stikstof uit de lucht kunnen binden.\nOm bodemleven en bodemstructuur te stimuleren is de aanvoer van stalmest of compost vaak nodig. Daarnaast is, in aanvulling op de te verwachten stikstof uit de mineralisatie, gericht bijmesten nodig. Op lichtere klei en zand gronden kan dat door middel van voorjaarsbemesting. Op zwaardere kleigronden is naast de herfstbemesting in een groenbemester met vaste mest en compost de mogelijkheid om in het voorjaar bij te sturen met meststoffen waarin deVinasse stikstof makkelijk vrijkomt zoals drijfmest, kippenmest en Vinassekali.(zie hoofdstuk 7.1).\nWanneer alleen organische mest wordt gebruikt dan is zowel de fosfaat- als kalivoorziening op de meeste bedrijven ruimschoots verzorgd. Kali kan voor bepaalde kaligevoelige teelten gewasgericht gegeven worden in de vorm van Vinassekali of patentkali. Fosfaattekorten kunnen door gebruik van kippenmest opgeheven worden.\nDe rol van mest en compost in de vruchtopvolging\nvruchtopvolging\nIn de akker- en tuinbouw is vruchtopvolging noodzakelijk om de bodem gezond en de gewassen productief te houden. Vaak is de markt een bepalende factor in het vormen van het bouwplan. Dit kan zó ver gaan dat de bodemvruchtbaarheid en daarmee de productiviteit vermindert.\nDe ideale vruchtwisseling met de ideale mest of compostkeuze is situationeel bepaald. Ieder bedrijf heeft zijn eigen mogelijkheden of potenties. Omvang, grondsoort, waterhuishouding en vakmanschap zijn steeds weer anders. Toch is het mogelijk om de landbouwkundige basisvoorwaarden in ieder bedrijf goed te verzorgen. Daarvoor moeten de verschillende onderdelen in een goede verhouding tot elkaar staan. In dit hoofdstuk worden bodem, gewas en mest/compost in hun onderlinge wisselwerking besproken. Vervolgens laten een aantal voorbeelden zien hoe dat in de praktijk uitwerkt.\nIn de vruchtopvolging is het belangrijk om rekening te houden met de snelheid van afbraak van de gewasresten en meststoffen. Er is eengoede verhouding nodig tussen de opbouw van organische stofgehalte op lange termijn en een bodemleven met jong en makkelijk verteerbare organische stof. Bepalend hierin zijn grondsoort, gewas en mest/compostkeuze.\nStikstof en koolstof\nZo goed als de aanwezigheid en verhouding tussen koolstof en stikstof belangrijk zijn voor het verloop van het composteringsproces, zo zijn deze elementen in de processen in de bouwvoor ook van belang. De kwaliteit van koolstof en stikstof hangt af van de situatie waarin ze voorkomen. We lichten dat nu toe.\nKoolstof in groenbemesters is voor een groot deel makkelijk verteerbaar en is daardoor een directe voedingsbron voor wormen en bacteriën. Koolstof in stabiele compost of aanwezig in maïsstengels en tarwestoppels, is voor een groot deel niet makkelijk verteerbaar. In deze vorm zal koolstof, naast de directe structuurverbetering, meer het schimmelleven in de bodem voeden.\nStikstof is onder te verdelen in makkelijk beschikbare of snel mineraliseerbare stikstof, zoals in drijfmest en kippenmest, en stikstof die organisch gebonden is en geleidelijker vrij komt, zoals in compost.\nOrganische stof\nDe hoeveelheid en de aard van de organische stof in de bouwvoor bepalen sterk hoe de bodem bewerkbaar is, of hij vocht vasthoudt en doorwortelbaar is. Tevens bepalen de hoeveelheid en de aard van de organische stof de activiteit van het bodemleven die op haar beurt weer het vrijkomen van voedingsstoffen voor de gewassen beïnvloedt.\n\nNaast het verhogen van het gehalte effectieve organische stof moet er ook voldoende aanvoer van gemakkelijk verteerbare organische stof zijn. Dit is mogelijk door te kiezen voor groenbemesters en mest/compostsoorten met een relatief lage verhouding tussen koolstof en stikstof.In een kader\n\neffectieve organische stof\nDit zijn resten van de organische stof van planten en meststoffen die na een jaar in de bodem nog aanwezig zijn.\nverse organische stof\nMakkelijk verteerbare organische stof is afkomstig van groenbemesters, gewasresten en organische meststoffen. Deze verse organische stof wordt in korte tijd door het bodemleven verteerd.\nde bodem\nIn Nederland zijn verschillende grondsoorten. De vruchtbaarheid, waterhuishouding en bewerkbaarheid hebben invloed op de keuze van gewassen en bemesting. In het volgende worden kort enkele bodemtypen en hun bemesting beschreven. Voor meer over de relatie bodem en bemesting in hoofdstuk 2.\npodzol\nEen oudere zandgrond (podzol) met een pH van 5 en 4% organische stof, waarvan jaarlijks maar weinig wordt afgebroken, vraagt om jong organisch materiaal in de vorm van gewasresten, groenbemesters en niet geheel verteerde stalmest.\njonge zeeklei\nEen jonge zeekleigrond, 20% afslibbaar, waarin de organische stof snel wordt verteerd, met een pH van 7,2 en een organische stof gehalte van 1,8%, is gebaat bij meer stabiele, koolstofrijke gewasresten en goed verteerde mest- en compostsoorten.\nzware kleigronden\nEen kleigrond, met meer dan 35% afslibbare delen en een organische stof van 2,2%, is gebaat bij een bouwplan met voldoende graan en vaste stalmest of compost die gericht is op de opbouw van organische stof. Daarnaast kan bij stikstofminnende gewassen (zoals kool) een gewasgerichte bemesting in het voorjaar stikstof leveren.\nbodemstructuur\nEen goede bodemstructuur is onder meer nodig voor de omzettingsprocessen in de bouwvoor. Bepalend voor een goede bodemstructuur is het tijdig bewerken van de bodem onder gunstige omstandigheden. Lichte gronden kunnen in het voorjaar bewerkt worden. De zwaardere gronden zijn alleen in de nazomer droog genoeg om zonder structuurbederf bewerkt te worden. Groenbemesters, gewasresten en, vooral, intensieve beworteling hebben een positieve invloed op de bodemstructuur.gewas Bij het samenstellen van een vruchtopvolging is het van belang rekening te houden met de invloed van de gewassen en de mest- en compostsoorten op de bodemstructuur. Hierbij is het oogsttijdstip bepalend. Vroeg te oogsten gewassen, zoals erwten en granen, geven de gelegenheid om onder droge omstandigheden te oogsten, de grond te bewerken, te bemesten en een groenbemester in te zaaien. Laat te oogsten gewassen, zoals wortel en knolselderij, worden meestal onder natte omstandigheden geoogst. Er is geen gelegenheid om te bemesten, de grond te bewerken en het is te laat voor de inzaai van een groenbemester. Wanneer toch met organische mest in het late najaar wordt bemest, is de kans groot dat er voedingsstoffen uitspoelen. Ook kunnen er gemakkelijk onder natte omstandigheden anaërobe plekken in de grond ontstaan. Op deze manier bemesten draagt in geringe mate bij aan de bodemvormende processen en aan het vrijkomen van voedingsstoffen voor de gewassen. Op klei en zavelgronden is een afwisseling tussen een hakvrucht (peen en bieten) en een maaivrucht (granen, erwten, bonen) noodzakelijk om de structuur voldoende herstellen. Zie tabel 6.1.1.\nNaast de opbouw van organische stof en een goed bodembeheer is de invloed van het gewas en groenbemesters in de vruchtopvolging groot. Zij spelen een belangrijke rol in de belasting en het herstel van de bodem.\n\n\ncaaskop testtekst 2018"
  },
  {
    "objectID": "janbokhorst/jan-ligthart-de-regenworm.html",
    "href": "janbokhorst/jan-ligthart-de-regenworm.html",
    "title": "Jan Ligthart: de regenworm",
    "section": "",
    "text": "Jan Ligthart: de regenworm\n\n### de regenworm\nJan LIgthart schreef in het begin van de vorige eeuw een verhaal waardoor kinderen konden leren lezen en ook leerden wat een regenworm was. De stijl is even wennen. Het is een leuk en leerzaam verhaal.\nDe regenworm, een nieuwe vriend van Tuttie\n Tuttie was op de grasrand van een bloemperkje gaan zitten. Dat hinderde niet want het gras was droog. En nu kroop er, vlak bij haar, een worm uit de zwarte grond. Dat vond ze een leuk gezicht. En net toevallig zong ze: \n“Kom er maar uit tedere puit”  De tedere puit kwam er uit en kronkelde een eindje over de grond. Toen wou hij er weer in kruipen. Hij boorde tenminste zijn spitse kop al tussen de zwarte aarde. Maar dat vond Tuttie niet zo’n leuk gezicht. De worm moest nog een beetje bij haar blijven. En daarom pakte ze hem beet, en legde hem vlak voor zich. Jawel hij ging weer weg. Nu legde Tuttie hem in haar schortje. En ze dacht dat de worm het daar wel erg prettig zou vinden. Haar broer Willem ging eens kijken wat Tuttie uitvoerde. “O Tuttie, een worm! Doe weg!” riep hij toen hij het dier zag. Maar daar had Tuttie geen plezier in. Wegdoen? Ze wou juist nog een beetje met hem spelen. “ ’t Is een vies dier,” zei Willem nu. “Daar mag je niet mee spelen.” ” Vies? Niemendal vies. ’t Was een heel mooi diertje. En die paar korreltjes aarde aan zijn lichaam had Tuttie er al afgeveegd. “Hij wil naar zijn huisje, hij wil naar zijn kindertjes. Toe Tuttie! Daar is een gangetje, en daar kruipt hij in, en dan komt hij hij zijn kindertjes.” Neen hoor, ’t gaf niets. Dan moesten die kindertjes maar hier komen. Die worm was nu Tuttie’s vrind, en hij bleef nog een poosje bij haar. Willem wist niet, wat hij doen moest. En daarom ging hij naar binnen, om Moeder te waarschuwen. “Toe Dina, ga eens kijken,” zei Moeder. “En laat Tuttie anders eens even bij me komen.”Dina ging. Zij vond het niet zo erg als Willem. Die worm zou haar niet opeten. Maar Moeder moest het weten. En daarom zei Dina, dat Tuttie even naar Moeder moest gaan. Tuttie nam haar nieuwe lieveling mee. En met de kronkelende worm in haar schortje kwam ze bij Moeder. Moeder gaf Willem gelijk. Dat was geen speelgoed voor kleine Tuttie. En daarom moest ze de worm dadelijk in de tuin gooien. Tuttie begon erbarmelijk te huilen. Maar dat hielp niet. De aardbewoner moest naar de aarde terug. ’s Avonds, toen Tuttie al naar bed was, vertelde Moeder aan Vader, dat zijn jongste dochter vandaag een nieuwe speelkameraad had gehad. “En wat was dat voor een kameraad?”  “Een worm! Die had ze voor de verandering maar eens in haar schortje gehouden. ”En ik zei, dat ze de worm naar zijn huis moest laten gaan,” vertelde Willem. ,,Maar ze wou niet.”“Naar zijn huis?” vroeg Dina nu. “Heeft een worm dan een huis?” Dat wist Willem niet. Hij had het maar zo gedacht. Maar Moeder wist het ook niet. En Vader ook niet.Hoe leeft die worm daar eigenlijk onder de grond? Niemand wist het. Wat eet hij? Aarde, dacht Dina. Maar niemand wist het. Hoe diep zit hij in de grond? Waar blijft hij ’s winters, als de grond hard bevroren is? Maakt hij een nestje? Legt het vrouwtje ook eieren? Kan hij zien? Niemand wist het. “Wil ik het eens aan mijn meester vragen?” zei Dina. “Die weet haast alles.” Dat was een goed idee. En Dina vergat het niet. Zodra ze op school kwam, vroeg ze er de meester naar. En toen ze thuis weer gezellig bij elkaar zaten, en Vader vroeg: “Wel, wat zei de meester?” toen antwoordde Dina: “De meester wist het ook niet.” \nEEN VERBORGEN LEVEN\nDat wormpje kroop maar welgemoed\nDe donkre bodem in;\nZo’n leven in de zwarte grond\nWas nu juist naar zijn zin.\nMaar kon het dan in duister zien?\nHoe vond het daar zijn eten?\nEn als het naar zijn huisje wou,\nHoe kon ’t de weg dan weten?\nOf had het helemaal geen huis,\nNoch boven noch beneden?\nEn was zijn vrouw en ’t kleine volk\nOok zonder huis tevreden?\nOf had het wormpje vrouw noch kind?\nEn waarvan moest het leven?\nToch zeker niet van zwarte grond:\nKon die wel voedsel geven?\nHet wormpje zegt geen enkel woord\nOp ons weetgierig vragen;\nEn stopt zijn leven weg in de aard,\nAlsof ’t ons wilde plagen.\n \nNU WETEN WE HET  “Nu weet ik het,” zei Dina een paar dagen later. “Wat weet je?” vroeg Vader. “Van de wormen. Een heleboel! De meester heeft er van verteld.” “En de meester wist er niets van?” “Ja, maar hij heeft het opgezocht in een dik boek.” “En heeft hij dan ook verteld, of de wormen zien konden?”  “Ja, ze kunnen niet zien, want ze hebben geen ogen.” “En hoe weten ze de weg dan?”  “Misschien op het gevoel. Maar dat wist de meester niet. Aan ogen zouden ze onder de grond ook niets hebben. ’t Is daar immers toch donker?”  “En wat eet een worm dan?”  “Toch het meest zwarte aarde. Maar weet u, in die zwarte aarde is een stof en die heet humus. En dat is eigenlijk gekomen van verrotte bladeren. En daar haalt hij zijn eten uit.”  “Dus eigenlijk eet hij verrotte bladeren?”  “Ja, dan stopt hij zijn hele lijf vol aarde.” “Hoe doet hij dat dan?”  “Door zijn mond natuurlijk. Want hij heeft wel een mond. En door zijn hele lijf loopt een wijd darmkanaal. Dat eet hij dan helemaal vol. En wat hij niet verteert, dat werpt hij aan de andere kant van zijn lijf weer uit. Hebt u wel eens van die kleine hoopjes zwarte grond gezien? Die heeft een worm uitgeworpen. Want die wil hij niet in zijn gangen hebben. En daarom gaat hij naar boven en werpt ze daar op de grond uit.” “Dat is nogal netjes van zo’n beest,” vond Moeder. Maar Vader zei: “Netjes? In zijn eigen gang wil hij ’t niet hebben, en daarom gooit hij ’t maar in onze tuin.” “Ja maar Vader,” zei Dina “hij weet natuurlijk niet, dat het onze tuin is.” “Daar heb je weer gelijk aan. En wat wist de meester nu nog meer? Of is ’t al uit?”  O neen, er komt nog een boel meer. Maar daar kan ik zoo ineens niet op komen. 0 ja, hoe lang denkt u, dat zo’n gang wel is?” “Zo lang als een potlood.” “Neen, langer.” “Dan zo lang als de poot van een stoel.” “Nog langer. Ze zijn soms wel twee meter. Dat zijn de langste.” “Hoe lang is dat dan?” vroeg Willem. “Dat is zo wat zo lang als die deur,” zei Vader. “Dan gaan ze toch diep, hoor!” “Ja Moeder, en die gangen lopen meestal recht naar beneden. En als het dan winter is, kruipen ze helemaal naar omlaag, en daar hebben ze een heel klein kamertje. Daar rollen ze zich in elkaar, en dan is het kamertje net vol. En daar blijven ze de hele winter liggen.”Maar waarom kruipen ze soms boven de grond?“ “O Moeder, ze eten ook nog wel wat anders. Dorre blaadjes en groene blaadjes halen ze in hun gang. Weet u, wat ze graag lusten? Bladeren van kool en van uien. En ook stukjes vlees eten ze op. Als ze een dooie tor vinden of een vlieg, dan trekken ze die ook naar binnen. Maar ze eten van dat alles alleen, als het aan het rotten is. En als het nu nog niet rot, bijvoorbeeld een vers blaadje of een stukje vlees, dan laten ze het eerst rotten. En daarvoor doen ze er een zuurachtig vocht over, dat uit hun lichaam komt.”           “Dus ze eten ook vlees?” “O ja. Als u ’s avonds een paar stukjes vlees bij een gang legt, dan zijn die ’s morgens weg. Dan heeft de worm ze in zijn gang gesleept En nu weet ik ineens nog wat.”Vertel op dan.”Als een worm in zijn gang zit, wil hij daar natuurlijk graag veilig zijn. En daarom stopt hij de ingang toe. Dan haalt hij ’s nachts veertjes en takjes en stukjes stro en blaadjes bij zijn gang, en die trekt hij daar in. En als je dan ’s morgens komt kijken, steekt dat propje er nog een beetje uit.” “Dat moeten we eens gaan zien,” zei Vader.\n“Ja, maar u moet in de herfst gaan kijken, want dan gaan ze immers naar beneden, om de hele winter in hun kamertje te blijven?” “Goed, help het maar onthouden, dan zullen wij in ’t najaar eens zien, of we zo’n gang met een propje gesloten vinden. Maar als we dat niet zien, dan zeg ik, dat je meester gejokt heeft.\n”En dat mag u toch niet zeggen, want er zijn hier misschien weinig wormen.” Zijn er dan niet overal evenveel?” vroeg Willem. “O neen, in het zand zijn ze helemaal niet. Daar hebben ze niets te eten. Er moet veel humus in de grond zitten. En weet u, wanneer ze veel boven komen? Als het dikwijls regent. En als het lange tijd droog is, kruipen ze naar de diepte. Maar er is nog wel een middeltje, om ze naar boven te jagen. Dan moet je een dikke stok in de grond steken, en daarmee schudden. Dan denken ze, dat er een mol aankomt, om ze op te eten, en dan kruipen ze gauw naar boven en naar buiten.” “Maar kind!” zei Moeder. “Wat heb je dat alles toch goed onthouden! Die meid heeft een geheugen als een ijzeren pot. Jij moet maar schooljuffrouw worden.”\n \nMAAR OOM JAN WEET ER NIETS VAN  Net toen Dina verder wou vertellen, werd er gescheld. En daar was Oom Jan. “Goeie avond samen! Wat zit jullie hier gezellig!” “Ja,” zei Moeder, “Dina speelt voor schooljuffrouw. En wij moeten van haar leren.” “En wat leert ze jullie dan wel?” “O, ze leert ons allemaal van de wormen.” “Van de wormen?” riep Oom Jan, en hij kneep zijn ogen dicht. “Van de wormen? Bah! Wat moet jelui nu van dat vieze gedierte weten!” ’t Was komiek, om te zien, wat een vies gezicht Oom Jan zette. En hij bromde nog eens: “Van de wormen! Wel foei! Die moet je vangen, als je uit vissen gaat. Van die dikke dauwwormen. Die komen ’s avonds boven de grond. En dan ga je ze zoeken met een lantaarntje. Maar daar ga je toch niet van léren! Of leren ze die dingen tegenwoordig. ook al op school? Ze leren tegenwoordig allemaal van die gekke dingen. Wel foei, van de wormen! Laat die maar stilletjes in de grond blijven. Behalve als je uit vissen gaat. Dan roep je ze maar naar boven toe. Weet je wel, hoe je dat doen moet? Nu heb je zoveel van die wormen geleerd; en dat weet je misschien niet eens.” “Jawel Oom,” zei Dina, toen Oom Jan uitgebromd had, “dan zet je een stok in de grond en daar schud je. mee. Maar weet u wel, wat de wormen eten?” \n“O kind, ik weet er al lang. alles van. Vraag maar toe, dan zal ik wel alles zeggen.” “Nu Oom, wat eten ze dan.?” “Alles wat ze doorslikken.” Ja, dat spreekt. Maar wat is dat dan?“ “Hun voedsel.” “Op die manier kan iedereen wel alles weten. Maar zeg u dan eens, waar de wormen ’s winters blijven” “In hun vel”  Vader, Moeder en Willem zaten maar te lachen. Dina echter niet. Oom Jan maakte er allemaal gekheid mee. En zij meende het in ernst. “Nu zal ik u nog één ding vragen,” zei ze, ,,en als u dat ook niet weet, dan schei ik er uit.” “Wat zeg je, meid? Als ik dat ook niet weet? Dat andere heb ik toch allemaal geweten? Vraag dat maar aan je vader en moeder.” “Niks van aan! Niks van aan! U hebt niks geweten. En wat ik u nu vraag, weet u ook niet.” “Weet ik ook wel,” zei Oom. ,,Vraag maar op.” “Hoe diep is de gang van een worm wel?” vroeg Dina nu.“Net zoo. diep, als hij lang is.” “Ja maar, hoe diep is dat dan?” Dat zeg ik immers: net zo diep, als hij lang is.” “En hoe lang is hij dan?” “Net zo lang, als hij diep is.” “lk schei er uit, hoor!” zei Dina. “U weet er niks, niks van. Vertel u maar eens liever van een tijger of van dat andere beest, hoe heet het ook weer.” “Een korkedil!” riep Willem. “Neen, zo was het niet. Wel zo iets.” “Meen je een krokodil?” vroeg Oom. “Ja, ja, een krokodil.” “Nu maar daar weet ik ook niets van. Jij bent toch zo’n knappe schooljuffrouw, vertel jij het maar.”“Vertel eerst nu eens,” zei Moeder, ”wat je ons nog van de wormen vertellen wou.” “Dat wil ik wel doen,” zei Dina, als die akelige Oom Jan weg is.” “Goed, goed, ik ga weg,”. en Oom stond al op en greep naar zijn pet. Maar zo had Dina het niet bedoeld. Ze hield veel te veel van Oom. En dat hij zo’n pret maakte, dat vond ze juist aardig. “Neen, neen, blijf u maar asjeblieft!”  Toen ging Oom weer zitten. “ ”En wat weet je nu nog van je wormen?“ “Dat ze niet in een bloempot mogen zitten.” “Dat weet ik ook wel, zei Oom. “En waarom dan niet?” “Omdat ze de wortels opvreten. “Mis, mis, mis, mis, mis!”  “Nu, zeg jij het dan eens.” “Omdat ze de aarde zuur maken.” “De aarde zuur? Hebben ze dan azijn in hun buik?” “Neen, neen! Maar ze geven wel een zuur vocht af. En daardoor kunnen de planten verrotten.” “Wel, wel, dat wist ik nu toch oprecht niet. Maar wat zal dat dan treurig zijn in de weilanden en op de akkers.” “Neen Oom, daar zijn de wormen juist nuttig. Daar werken ze de grond om. Want eerst vullen ze hun hele lijf met aarde, en dan werpen ze die aarde boven weer uit. Dus dat is net zoo goed als ploegen.”“Die paar wormen? Kunnen die de hele grond omploegen?” “Een paar? De meester heeft gezegd, dat er heel, héél veel zijn.” “Heeft de meester ze dan geteld?” “Neen, natuurlijk niet. Maar hij heeft het gelezen.” “Zo, zo,” zei Oom, “dus zijn die wormen alleen maar in een bloempot schadelijk? Goed, dat ik het weet. Als ik weer eens ga vissen, zal ik de wormen alleen in je moeders bloempotten zoeken.”\n Tekst uit: Blond en bruin, Jan Lighthart en H. Scheepstra. Derde Stukje 16e druk. L.B. Wolters Groningen – Den Haag – Batavia, 1931.\nTekeningen: C. Jetses"
  },
  {
    "objectID": "janbokhorst/grasland-zand.html",
    "href": "janbokhorst/grasland-zand.html",
    "title": "GRASLAND OP ZANDGROND",
    "section": "",
    "text": "Ontwatering, goede zuurgraad, berijden met beleid, herinzaai, organische mest, verstandig vee inscharen. De veehouder heeft vele mogeljkheden om de bodem te verzorgen.  \n1. De beoordeling van de bodem onder gras\nBij geploegd land moet eigenlijk - naast de bouwvoor - vooral ook de laag eronder beoordeeld worden. Bij grasland is de diepere laag ook belangrijk om te beoordelen, maar in de bovenste 20 cm is het meeste al te zien. Daarbij komt dat er bij grasland op zand heel veel onderzoek is gedaan naar bodemkwaliteit. Een samenvatting is te vinden in van Eekeren (2008).\nDoor een kluit van 20x20x20 cm uit te steken kan direct al een indruk van de bodemkwaliteit gekregen worden. Dit kan door het aantal wortels op 10 en 20 cm te tellen bij een oppervlak van 20 x 20 cm. Tegelijk kan ook het aantal wormgangen geteld worden. Bij een relatief goede grasmat geldt:\naantal wortels op 10 cm diepte per 400 cm2: 200\naantal wortels op 20 cm diepte per 400 cm2: 100\naantal wormgangen op 20 cm diepte: 4\naantal regenwormen in een kluit van 20x20c20 cm: 80\nDaarnaast is het belangrijk dat op 40 cm diepte nog enkele wortels aanwezig zijn\nIn de praktijk komt een zeer grote variatie binnen deze indicatoren voor. De reden van deze variatie berust voor een belangrijk deel op het beheer. Hoe nu een goede bodem bij grasland te krijgen, wordt in het volgende kort aangegeven.\n2. Maatregelen\n2.1. Ontwatering\nBelangrijk is dat er voldoende lucht in de grond kan komen. Een goede ontwatering is hiervoor belangrijk. Een goed ontwaterde zandgrond heeft in de winter een grondwaterstand van tenminste 80 cm en in de zomer tenminste 120 cm.\n\n2.2. pH-waarde\nEen actief en evenwichtig bodemleven kan zich alleen ontwikkleen bij een pH-KCL of pH-CaCl2 van 4,8 tot 5,5.\n\n\n\nbekalken\n\n\n2.3. Berijden\n-Stel bij te natte grond het rijden zo lang mogelijk uit. Kies een lage bandenspanning van 0,8 bar in het voorjaar en 1,0 in de zomer.-Dien bij minder gunstige omstandigheden de drijfmest toe met sleepslangen.\n\n2.4. Opnieuw inzaaien\nBesef dat door scheuren en opnieuw inzaaien het organische stofgehalte achteruitgaat. Stel dit zo lang mogelijk uit. Op veel bedrijven is het mooiste perceel dat perceel dat bijvoorbeeld al 20 jaar niet gescheurd is.\n\nGras in de Gelderse Vallei met een diepe beworteling en kruiden na 40 jaar niet scheuren\n2.5. Organische mest\nDrijfmest en vaste mest zijn beide van belang voor een goede bodem. Onder meer de regenwormenpopulatie wordt door beide gestimuleerd.\n\n2.6. Vee inscharen\nKies onder natte omstandigheden die percelen uit om het vee te laten grazen die het betreden het beste kunnen hebben. 3. Literatuur\nEekeren, N. van e.a., 2008. Van schraal naar rijk zand. Louis Bolk Instituut, Driebergen."
  },
  {
    "objectID": "janbokhorst/grasland-zavel-en-klei.html",
    "href": "janbokhorst/grasland-zavel-en-klei.html",
    "title": "GRASLAND ZAVEL EN KLEI",
    "section": "",
    "text": "Muizenplaag in Friesland\nDe muizenplaag in Friesland is niet het gevolg van slecht bodembeheer.\nAanvankelijk werd gedacht dat de schade die het huidige bodembeheer bij grasland op zware klei aan de bodemstructuur toebrengt, samenhangt met de muizenplaag. Het intensieve berijden, ook onder natte omstandigheden, leidt tot een sterk verdichte bovengrond. Hierdoor is beworteling in de bovengrond maar beperkt mogelijk en de wortels vormen een dichte zode boven op de verdichte grond (zie afbeelding). Een paradijs voor muizen ontstaat zo. Dat werd wel gezegd, maar nader onderzoek geeft aan dat dat niet zo is.\n\nSterk verdichte grond op bedrijf bij Jellum als gevolg van het vele berijden onder natte omstandigheden. Dit vele berijden was nodig omdat de koeien altijd op stal staan en er veel meer over de grond moet worden gereden om voer te halen.\nHet blijkt dat de muizen juist de betere percelen opzoeken. De percelen waar de wortels wel voldoende diep de grond in kunnen. Goed ontwaterd oud grasland is het meest gevoelig. Deze mening wordt bevestigd door ervaringen op vele bedrijven. Voorlopig is de afwezigheid van strenge winters, de droge zomers en zoals nu de lange periode met wat beter weer laat in het jaar de oorzaak. Laat in het jaar is juist de periode dat de muizen gaan zwerven. Naast het klimaat spelen mogelijk andere factoren een rol, maar daar is nog geen duidelijkheid over.\nDe oppervlakte met grote schade is ondertussen aanzienlijk, meer dan 12.000 ha, en noodzaakt de boeren om na 1 februari, als dat weer mag, de grond te gaan scheuren. Dit heeft een sterke verlaging van het organische stofgehalte tot gevolg en betekent een grote achteruitgang van de bodemkwaliteit. De organische stof wordt over een grotere laag verdeeld en ook versneld afgebroken. Het zijn dus juist de beste percelen die dit treft.\n\nRavage door muizen\n\nUitbreiding van de schade bij Terzool in Friesland eind 2014 (Onderzoek WUR)\n\nHet aardige beest dat dit allemaal veroorzaakt. Eigenlijk geen gewone muis, maar een woelmuis. Woelmuizen houden geen winterslaap, maar trekken in de winter juist rond en dat is een onderdeel van het probleem. Omdat ze de wortels van het gras eten sterft het gras af."
  },
  {
    "objectID": "janbokhorst/structuurverbeterende-middelen.html",
    "href": "janbokhorst/structuurverbeterende-middelen.html",
    "title": "Structuurverbeterende middelen",
    "section": "",
    "text": "Structuurverbeterende middelen\n\n### STRUCTUUR VERBETERENDE MIDDELEN\nVeel middelen zijn soms wel heel goed, maar vaak toch niet. Dat speelt al heel lang in de landbouw. Handelaren van middelen willen graag verkopen, dat is ze niet kwalijk te nemen. Zelf goed opletten of een middel het goede middel op de juiste plaats is, is belangrijk. Het vraagstuk begon al met kunstmest, maar gaat, met steeds nieuwe middelen, nog steeds door. \nVeel middelen zijn soms wel heel goed, maar vaak toch niet. Dat speelt al heel lang in de landbouw. Handelaren van middelen willen graag verkopen, dat is ze niet kwalijk te nemen. Zelf goed opletten of een middel het goede middel op de juiste plaats is, is belangrijk. Het vraagstuk begon al met kunstmest, maar gaat, met steeds nieuwe middelen, nog steeds door. \nOrganische stof toedienen in verteerbare vorm is het beste middel om de bodemstructuur te verbeteren, maar lukt onder de huidige omstandigheden vaak niet voldoende.\nEen oud middel om een slechte bodemstructuur te verbeteren is schuimaarde. De werking is voornamelijk fysisch; de invloed op de zuurgraad en stimulering van het bodemleven is beperkt. De losse brokken schuimaarde gaan de verdichting tegen.\nDe vele problemen met de bodemstructuur hebben tot gevolg gehad dat er veel middelen op de markt worden gebracht die de bodemstructuur zouden verbeteren.\nIn 2010 is door PPO en NMI een onderzoek gestart naar de werking van een aantal middelen. Hoewel van de meeste getoetste middelen al bekend is dat ze niet werken, is het toch goed dat dit onderzoek plaats vindt omdat het veel onzekerheid bij de akkerbouwers weg kan nemen.\nDe plaatsten waar proeven liggen zijn:\nPPO Vredepeel (dalgrond)PPO Vathermond (dalgrond)PPO Westmaas (Zuidwestelijk kleigebied)PPO Lelystad (Centraal kleigebied)SPNA-Kollumerwaard (Noordelijk kleigebied)\nDe middelen die getoetst worden zijn:\nAgrigypsAgrigyps is gips met 29 procent CaO. Gips beinvloedt de pH niet . Toediening is 1700 kg Agrigyps per ha. De vele zwavel in het product kan een probleem zijn in verband met toekomstige wetgeving met betrekking tot zwavel in het oppervlaktewater.\nBetacal CarboBetacal Carbo is de klassieke schuimaarde. Het is een neerslag van kalk gemengd met enige organische stof die is ontstaan bij de zuivering van ruwsap uit bieten. Het bevat ook wat stikstof, fosfaat en kalium. Het wordt als volgt toegepast:2010 1000 kg CaO per ha in voorjaar en in dat najaar 500 kg CaO per ha.De daarop volgende jaren: in voorjaar 500 kg CaO per ha.\nBrandkalkDit is gebluste kalk met 60% CaO en tot 35% MgO. Met Brandkalk wordt de hoeveelheid vrij calcium en de magnesiumvoorziening in de bouwvoor verhoogd. Brandkalk is licht pH verhogend, maar is geen kalkmeststof. Het kan voor een hogere Ca-bezetting van het adsorptiecomplex zorgen. Toepassing is 500 kg CaO per ha in het voorjar bij de zaai- en pootbedbereiding.\nPRP-SOLPRP-SOL is verhit calciummagnesiumcarbonaat. Hieraan worden sporenelementen toegevoegd. Toediening is 200 kg per ha. De eerste twee jaar was de dosering hoger.Condit 7% NCondit bestaat uit onder meer gehydroliseerde eiwitten uit de melkbereiding en zeolieten. Het bevat 7% stikstof, 1% fosfaat en 2% kalium. Toediening van 1 ton per ha en daarmee 70 kg werkzame stikstof per ha.\nXurian OptimumXurian Optimum is een meststof met borium, zink en een Pseudomonasbacterie. Het product wordt toegepast met een veldspuit. Het eerste jaar is de dosering 1,35 kg per ha. De jaren erna wordt 0,9 kg per ha in zomer of najaar gegeven. De toediening vindt plaats na de oogst van het gewas voor de inzaai van een groenbemester of in het najaar kort voor het ploegen op een groenbemester.\nBiocharBiochar ontstaat door verhitting van biomassa onder zuurstofloze omstandigheden. Die biomassa is bermgras, snoeiafval, energiegewassen en reststromen van deverwerkende industrie. Na verhiting blijft er houtskool over dat Biochar wordt genoemd. Het materiaal kan grof of poedervormig zijn. Het idee van Biochar is afgeleid van Terra Preta, organische stofrijke (tot 16%) vruchtbare, zwarte gronden in het Amazonegebied in Brazilië, maar de verkoolde resten van de Nederlandse Biochar zijn hier niet mee te vergelijken.Toediening is 2,5 en 5 ton per ha.\nSteenmeelSteenmeel is een gemalen steenachtig product van deeltjes kleiner dan 0,1 mm van vulkanische oorsprong . Toediening is 15 ton per ha. In 2010 en 2011 konden geen effecten van betekenis worden vastgesteld. Het onderzoek gaat 5 jaar duren. 2015 is het laatste jaar.Literatuur\nPaauw, J.G.M., 2011. Effecten van bodem- en srtructuurverbeteraars. Onderzoek op klei-, zand- en dalgron"
  },
  {
    "objectID": "janbokhorst/bodem'.html",
    "href": "janbokhorst/bodem'.html",
    "title": "BODEM",
    "section": "",
    "text": "BODEM\n\nBODEM\n\nGraaf een kuil\n\nBodemanalyses- Bodemleven\nBodemstructuur\nBeworteling\nWater\nOrganische stof\nBodem en klimaat\nVoedingsstoffen\nGewas en voeding\n\nBODEMBEHEER\nBodems Nederland\nAkkerbouw   \n\nFlevoland - Zeeklei   \nKalkarme klei   \nloess \nVeenkoloniën\n\nGrasland   \n\nVeen   \nZand   \nZavel- en klei\n\nGroenteteelt\n\nNoord-Holland   \nZand\n\nBollenteelt   \n\nZand   \nZavel- en klei\n\nFruit en boom   \n\nBoomkwekerij   \nDruiven \nFruit zand en klei\nKasteelt\nMoestuin\nStadslandbouw\n\nSportvelden \n\nGolfbanen   \nSportvelden\n\nMAATREGELEN\n\nMest en compost\n\nKalk\nGroenbemesters\nBodembewerking\nDraineren\nBandendruk\nBodemstructuur\nEconomie\n\nPUBLICATIES\n\nBodemvruchtbaarheid per bodemtype\nDynamiek koolstof en stikstof\n\nStoffen in de bodem\n\nOernatuur is overal\n\nBodems van de wereld\n\nProductkwaliteit\n\nBodem onder het landschap"
  },
  {
    "objectID": "janbokhorst/bodemonderzoek.html",
    "href": "janbokhorst/bodemonderzoek.html",
    "title": "Bodemanalyses",
    "section": "",
    "text": "Het is goed om af en toe eens een bodemanalyse uit te laten voeren. Heb er niet te hoge verwachtingen van. De ingewikkelde bodemprocessen die de bodemchemie en daarmee de voedingsstoffenvoorziening van planten bepalen kunnen nooit door een extractie van een bodemmonster op een enkel moment goed in beeld worden gebracht. Een bodemanalyses is wel een belangrijke aanvulling op visuele bodembeoordeling, eigen ervaring en bestaande kennis."
  },
  {
    "objectID": "janbokhorst/bodemonderzoek.html#wat-is-de-plaats-van-de-bodemanalyse",
    "href": "janbokhorst/bodemonderzoek.html#wat-is-de-plaats-van-de-bodemanalyse",
    "title": "Bodemanalyses",
    "section": "Wat is de plaats van de bodemanalyse  ",
    "text": "Wat is de plaats van de bodemanalyse  \nDe vragen hoe vaak een bodemanalyse laten uitvoerenen welk type analyse kiezen kunnen beter beantwoord worden als de plaats van een bodemanalye in het gehele bodembeheer goed bekend is.\nHoe ga je om met de resultaten van bodemanalyses? Hierover bestaat veel misverstand. Bodemlaboratoria geven in het algemeen bemestingsadviezen aan de hand van de analyses, maar zeggen er meestal niet bij dat het alleen maar indicaties zijn. Gedroogde grond wordt gemalen en een deel hiervan wordt geschud in een extractieoplossing gedurende bijvoorbeeld een uur. In het verkregen extract worden metingen gedaan. Het is onmogelijk dat deze metingen kunnen nabootsen wat bodemleven en plantenwortels gedurende het hele seizoen doen. Omdat bodemlaboratoria geen belang hebben om dit aan te geven blijft dit misverstand bestaan. Het gevolg is wel dat er in de praktijk veel onzekerheid ontstaat. Je hebt geen problemen met de groei, je bemest goed en toch zegt de bodemanalyse dat er iets mis is. Het toonaangevende handboek op het gebied van bodem en bemesting:The nature and properties of soils zegt over de plaats van de bodemanalyse:  De bodemanalyse is dus een indicatie. Belangrijk om bijvoorbeeld eens in de 10 jaar en bij grote eenzijdigheden wat vaker toe te passen, maar de bodemanalyse kan niet als basis voor de bemesting gebruikt worden.\n\nNaar welk laboratorium opsturen Overweeg de keuze van een laboratorium goed. Het is goed om aan een eenmaal gemaakte keuze langere tijd vast te houden.Wanneer de bodemanalyse gebruikt wordt als indicatie en de bemestingsadviezen kritisch bekeken worden, heeft ieder laboratorium zijn waarde. Extremen komen bij alle laboratoria wel naar voren. Belangrijk bij de keuze is de vraag of het laboratorium ervaring heeft met de teelt waar het om gaat. De belangrijkste laboratoria in Nederland zijn Eurofins Agro Wageningen, Eurofins Agro Grauw, Koch Eurolab, Soil Tech, Eijkpunt, Gaia Bodemonderzoek en Soil Cares.\nAgrarisch Laboratorium Noord Nederland (ALNN) in Ferwert (Fr.) analyseert voer, mest en grond. ALNN is in 1996 opgericht. Vanuit Drachten (Fr.) verhuisde het laboratorium in 1997 naar Warga (Fr.) en in 2007 naar Ferwert. Info: www.ALNN.nl\nDumea Agro Advies in Ootmarsum (Ov.) is ontstaan vanuit Terra Agribusiness BV, een Landbouwkundig onderzoek- en adviesbureau opgericht in 1996. Om voor de landbouw het hele traject van monstername, analyse en advies in eigen beheer te houden, heeft Terra Agribrusiness de samenwerking gezocht met het laboratorium van Dumea in Wijhe (Ov.). Daaruit is in 2016 Dumea Agro Advies ontstaan. Info: www.dumea-agroadvies.nl\nEurofins Agro Wageningen (www.eurofins.nl, tot 1 oktober 2015: BLGG Wageningen)Na overname en invoegen van Altic en Lab Zeeuws Vlaanderen in Graauw is Eurofins Agro het grootste bodemanalyselaboratorium van Nederland. Een deel van de analyses wordt in het CaCl2 extract en een ander deel met NIR (Nabij infrarood) analyse. De CaCl2 extractiemethode is niet de beste extractiemethode, maar de beoordelingen gebeuren wel op basis van een zeer lange ervaring, namelijk sinds 1928. De beoordelingen van de laboratoriumanalyses werden vanouds uitgevoerd vanuit een zeer eenzijdig chemische kijk op de bodem. De rol van bodemleven, beworteling en bodemstructuur werden onderschat. Daar komt wel verandering in. Er is nu meer aandacht voor de niet makkelijk oplosbare voorraad die door het bodemleven beschikbaar gemaakt kan worden. Verder is er met ingang van oktober 2015 een samenwerking aangegaan met Aequator Groen & Ruimte en nu is het mogelijk om de laboratoriumanalyse aan te vullen met de visuele bodembeoordeling volgens de Bodemconditiescore. Eerst in Friesland en Groningen, daarna in het gehele land. Het is nu belangrijk dat er voldoende deskundigheid ontwikkeld wordt om de chemische bodemanalyse en de visuele bodembeoordeling te verbinden. In ieder geval zijn nu de voorwaarden geschapen om tot een echt goede bodembeoordeling en advisering te komen. Wij kijken hoopvol toe en houden u op de hoogte.Meer info: Eurofins Agro en Aequator\nGroen Agro Control in Delfgauw (Z.-H.) is in 2018 gestart met grond- en gewasonderzoek voor de akkerbouw, veehouderij en vollegrondsgroenteteelt. Het bedrijf nam de activiteiten over van laboratorium Eijkpunt in de Hoeksche Waard. De nieuwe activiteit sluit aan op het op glasteelten gerichte onderzoek in voedingsoplossingen en het onderzoek naar plantenziekten door het bedrijf. Info: www.groenagrocontrol.nl.\nKoch Eurolab (www.kochbodemtechniek.nl)Hier ligt de nadruk sterk op de chemie. Zeer veel analyses zijn gebaseerd op veel ervaring sinds 1951. Ze denken mee over een biologische aanpak vanuit een zeer lange ervaring met vertaling van bodemanalyses naar de praktijk.\nROBA Laboratorium in Deurne (N.-Br.) is gestart als klein adviesbureau in Helmond, dat later ook startte met een laboratorium ter ondersteuning van haar adviezen. Sinds 1999 zijn alle bedrijfsonderdelen samengevoegd op één locatie in Deurne. www.robagroep.nl\nSoil Tech (www.soiltech.nl)Soil Tech gebruikt de Amerikanse Mehlich 3 methode. Op zich is dit een relatief goede methode, maar nadeel is dat vrijwel alle analyses in eenzelfde extract worden uitgevoerd. Er is ook weinig ervaring met deze analyses in Nederland. Soiltech is vooral gespecialiseerd in aardbeien, enkele groenten en boomkwekerij. Ook is er onderzoek naar bodemleven, maar er is nog weinig koppeling tussen bodemleven, bodemstructuur en chemie. De adviezen zijn gericht op meststoffen die soms veel te duur zijn.\nEijkpunt (www.Eijkpunt.nl)Eijkpunt voert de klassieke analyses uit: pH-CaCl2, organische stof, fosfaat (Pw), kalium, magnesium, afslibbaarheid en koolzure kalk. De advisering gebeurt volgens de bestaande adviesbases.\nSoil Cares (www.soilcares.com)\nSoil Cares werkt met een eenvoudige NIR veldscanner. De Scanner bepaalt de hoeveelheid stikstof, fosfor en kalium. Verder wordt de zuurgraad gemeten, de electrische weerstand en het organische stofgehalte. De waarde van deze metingen is duidelijk minder dan die van de klassieke laboratoriumanalyses, maar wanneer de metingen gekoppeld worden aan veel kennis over bemesting van de gewasen op de verschillende bodemtypes kan een bruikbare werkwijze ontstaan. Die koppeling gebeurt via de smartphone en na 10 minuten is er een advies. De methode is al wel toe te passen, maar nog niet geheel klaar,. Ze heeft wel perspectieven voor de toekomst. \nOver vergelijking van laboratoria lees ook de blog hierover.\n\nWelk extractiemiddel Sommige laboratoria analyseren alles in een enkel extract. Dat kan eigenlijk niet.Om de analysekosten te beperken bestaat de neiging om het aantal extracten bij een bodemanalyse te beperken. Bodemkundig gezien is dit geen goede ontwikkeling. Sommige laboratoria analyseren dus zelfs alles in eenzelfde extract. De bodemanalyse wordt dan wel een zeer globale indicatie.De extractie methode per element bekeken:\nStikstofDe beschikbaarheid van stikstof is niet via een extractie te beoordelen omdat het bodemleven de vrijmaking domineert. Geprobeerd wordt wel om het NLV (stikstofleverend vermogen) als beoordeling van de stikstofbeschikbaarheid te gebruiken. In feite is het NLV het totaalgehalte aan stikstof per bodemtype gecorrigeerd. Het NLV blijkt zelden de werkelijke stikstoflevering goed aan te geven. Redenen zijn: stikstof is deels in zeer stabiele verbindingen in de grond aanwezig en komt niet beschikbaar, bovendien spelen bodemstructuur, waterhuishouding en temperatuur een belangrijke rol evenals de niet bemonsterde laag onder de bouwvoor.Stikstofsimulatiemodellen hebben dezelfde tekortkomingen, maar kunnen wel helpen de factoren die een rol spelen beter in beeld te krijgen. In de praktijk is het gratis model www.NDICEA.nl het best uitgetest.\nFosforIn de EU worden 27 verschillende extractiemiddelen gebruikt. Dit grote aantal geeft al aan dat er geen eenstemmigheid is over de vraag welke extractiemethode de beschikbaarheid goed aangeeft. Dat is ook niet verwonderlijk omdat net als bij stikstof het bodemleven een overheersende rol speelt en bij fosfor komt de bodemstructuur daar nog extra bij. Alleen fosfor binnen 1 tot 2 mm van de wortel is voor de plant beschikbaar en de bodemstructuur is bij fosfor dus extra belangrijk. Bij een bodemanalyse wordt alle grond bemonsterd, maar weer niet de laag onder de bouwvoor. Het Blgg heeft gekozen voor een combinatie van P CaCl2 en P-Al, maar de gevonden relaties die zijn gevonden bij potproeven zijn zwak (zie Rotterdam-Los, 2009) en een degelijke vertaling naar een veldsituatie is eigenlijk niet mogelijk.\nKaliumVaak wordt aangenomen dat in tegenstelling tot stikstof en fosfor, kalium wel met een bodemanalyse goed in beeld te krijgen is. Dat gaat bij kalium ook wel een stuk beter, maar ook hier spelen nalevering en bodemleven een rol. Als hulp om de nalevering in te schatten kan het 8M HCl extract gebruikt worden. Analyses van Gaia Bodemonderzoek in dit extract gedurende tientallen jaren wezen uit dat verzorging van de bodemvruchtbaarheid door mest of gewaskeuze tot een sterkere nalevering leidde.\n\nHistorie bodemanalyse Nederland Op het Rijkslandbouwproefstation in Groningen (foto) werden in 1928 de eerste bodemanalyses uitgevoerd. Later werd het Blgg in Oosterbeek het belangrijkste laboratorium. De laatste tijd zijn er meerdere laboratoria bijgekomen.\nHet eerste bodemlaboratorium in Nederland werd in 1928 opgericht in Groningen: pH, kalk, P-Al, P-citroenzuur, Pw en K-HCl waren de analyses. Ook in andere delen van Nederland werden vervolgens laboratoria opgericht. In 1948 concentreerden het laboratoriumwerk en de adviezen zich in Oosterbeek: het huidige Blgg. Er was steeds een nauwe band met het Instituut voor Bodemvruchtbaarheid (IB) in Haren bij Groningen. Dit instituut had nauwe contacten met de kunstmestindustrie en de industriële aanpak van het bemestingsvraagstuk stond centraal. Voor bodemstructuur en bodemleven was weinig aandacht. Eind jaren 90 werden een aantal extracten vervangen door het CaCl2 0,01 M extract. Dit is een weinig agressief extractiemiddel dat weinig zegt over de plantbeschikbaarheid van de meeste voedingsstoffen.\n\nHet Rijkslandbouwproefstation in Groningen\nAls reactie op de toenmalige aanpak van het Blgg werd in 1951 het Centraal Bodemkundig Bureau Rispens opgericht. Dit heet nu Koch Eurolab.\nIn 1981 werd op het Louis Bolk Instituut een bodemlaboratorium opgericht dat zich specifiek richtte op de biologische landbouw. Beschikbaarheid en voorraad aan voedingsstoffen en de biologische activiteit, gemeten met een bodemrespiratietest, staan hier centraal. Dit laboratorium is in 1991 voortgezet als Gaia Bodemonderzoek (www.gaiabodem.nl).\nAan het eind van de 20e eeuw nam de onvrede over het Blgg toe vanwege een aanpak die ver van de praktijk af stond en vanwege onduidelijkheid over de nieuwe analysemethoden. Nieuwe laboratoria startten: Laboratorium Zeeuws-Vlaanderen (voornamelijk dezelfde analyses als het Blgg, nu Eurofins/Lab Zeeuws-Vlaanderen), Altic (Spurway, verdund azijnzuur) en Soiltech (Mehlich 3 extract).\n\nHistorie bodemanalyse in de Verenigde Staten van Amerika De geschiedenis van de bodemanalyse in de VS maakt duidelijk waarom veel laboratoria nu alles in een enkel extract meten. \nIn de VS waren er aanvankelijk nauwelijks analyselaboratoria en deden de adviseurs het zelf thuis. Hierdoor was er veel aandacht voor eenvoudige multinutriënt analyses (alles in één extract). Het Morganextract was de eerste (NatriumAcetaat met azijnzuur op pH 4,8 gebracht). Nu wordt Mehlich 3 het meest gebruikt. Mehlich 3 bestaat uit een mengsel van azijnzuur voor de oplosbare voedingsstoffen, NH4F en NH4NO3 voor desorptie en EDTA voor chelatie. Dit extract wordt nu toegepast door Soiltech, Hortinova en Ecosys. Hortinova en Ecosys zijn adviesbureaus die ook adviezen geven rond bodemanalyses.\n\nChroma’s en Albrecht methode\nSommige analysemethoden zijn veelbelovend naar de toekomst toe, maar nu nog niet voldoende uitgewerkt.\nChroma’sBij de chroma-methode trekt een natronloogextract van grond in een met zilvernitraat geprepareerd filtreerpapier. Dit geeft een vormenrijk beeld. Potentieel interessant omdat het wat zegt over de humuskwaliteit. Probleem is dat oude humus, soms duizenden jaren oud, het beeld sterk domineert. De beoordeling van de beelden moet hierdoor per regio ontwikkeld worden en dat is nog niet gedaan. De beelden zijn wel te gebruiken om een beeld van het bodemtype te krijgen. De invloed van bodembeheer op de beelden vergt nader onderzoek.\n\nEen chroma van een hele mooie rivierkleigrond in de Betuwe\nDe Albrecht-methodeBij de Albrecht-methode wordt onderscheid gemaakt tussen direct oplosbare voedingsstoffen en aan humus en klei geadsorbeerde voedingsstoffen. Als ideaal wordt gezien dat het adsorptiecomplex voor 68% bezet is met calcium, 12% met magnesium en 2-5% met kalium. De methode wordt ook wel gebruikt om de bodemstructuur te sturen, hoewel Albrecht dit zelf niet heeft gedaan. Albrecht zag de bodem puur als een chemisch reactievat en had geen aandacht voor bodemleven en bodemstructuur. Dit beperkt de waarde van de Albrecht methode. \nOok bij de Albrecht-methode geldt dat deze nog per regio ontwikkeld moet worden. Eenzelfde beoordeling voor alle gronden is niet reëel. Dat leidt tot extreme giften aan voedingsstoffen die in de praktijk niet wenselijk zijn."
  },
  {
    "objectID": "janbokhorst/druiven.html",
    "href": "janbokhorst/druiven.html",
    "title": "Druiven",
    "section": "",
    "text": "Druiven moeten voldoende diep kunnen wortelen. Dit is een voorwaarde voor een harmonische groei en goede weerstand tegen schimmelziekten.\nDruiven hebben wortels die diep de grond in gaan. Wanneer de grond verdicht is, kan losmaken noodzakelijk zijn. In het Westland was het bij de druiventeelt gebruikelijk om de grond twee tot drie steken diep te spitten. Dat werd ‘overteilen’ genoemd. Hierbij werd ook oude mest of compost in diepere lagen ingebracht. Het diep losmaken voor druiven stamt al uit de Romeinse tijd. Het belang ervan wordt dus al heel lang ingezien. Bij overwegen om het nu toe te passsen is het wel van belang middels een kuil eerst te beoordelen of het echt nodig is. Wanneer een diepe beworteling al aanwezig is, kan diep losmaken ook veel schade veroorzaken. Op wereldbodemdag, 5 december 2013, werd de oude weinbergsböden in Duitsland tot bodem van het jaar 2014 gekozen.\nWeinbergsböden in Duitsland. Bodem van het jaar in Duitsland in 2014 (www.dbges.de )\nInteressant zijn de zeer oude bodems op hellingen in Duitsland. Deze stammen deels uit de Romeinse tijd. Het voortbestaan staat enigszins onder druk, omdat tegenwoordig de voorkeur wordt gegeven aan vlak land voor de de druiventeelt. Om die reden zijn ze uitgeroepen tot bodem van het jaar. Interessant is dat ze vroeger om de 30 tot 80 jaar met de hand werden losgemaakt tot vaak 1 meter diepte. Tegenwoordig gaat dat mechanisch en worden ze om de 20 tot 40 jaar losgemaakt. Dit om een goede beworteling mogelijk te maken. Ze werden met organische mest bemest en zo ontstonden bodems die net als enkeerdgronden eigenlijk door de mens zijn gemaakt. Door de bouw van muren ontstonden vaak terrassen.\n\nBodem van het jaar: bodem onder druiven in Rheinland Pfalz\n\nBodembewerking in de wijnbouw rond 1030 na Chr.(Codec Aureus Epternacensis)"
  },
  {
    "objectID": "janbokhorst/bodemstructuur1.html",
    "href": "janbokhorst/bodemstructuur1.html",
    "title": "Bodemstructuur",
    "section": "",
    "text": "Het is niet niet altijd eenvoudig om de bodemstructuur objectief te beoordelen. Kijk ook bij Bodem &gt; Graaf een kuil. De bodemstructuur is wel een van de belangrijkste eigenschappen van een bodem."
  },
  {
    "objectID": "janbokhorst/bodemstructuur1.html#inleiding",
    "href": "janbokhorst/bodemstructuur1.html#inleiding",
    "title": "Bodemstructuur",
    "section": "Inleiding",
    "text": "Inleiding\nSituaties dat de bodem bijna onbeperkt doorwortelbaar is, komen vrijwel niet voor. Bij het bekijken van de wortels van planten valt direct op dat een schijnbaar nauwelijks verdichte kluit al niet meer doorwortelbaar is. Bij veel gronden zijn grote delen van de bouwvoor niet toegankelijk voor wortels. Voor de laag onder de bouwvoor is dit in nog veel sterkere mate het geval. Tussen niet doorwortelbare kluiten zoekt de wortel zijn weg in de bodem. Naast ondoordringbare kluiten zijn er ook anaerobe plekken die niet toegankelijk zijn. Via gangen van regenwormen of ander bodemleven en via oude wortelgangen kunnen plantenwortels wel snel en intensief een bodem doorwortelen. De wortel moet steeds kunnen doorgroeien. Het deel van de wortel dat actief is, het deel met de wortelharen, sterft steeds af en alleen het doorgroeiende deel met wortelharen is actief.\nDit laatste is van groot belang. Het is dus niet zo dat wanneer een wortel eenmaal in de bodem is, deze dan gedurende het leven van de plant vocht en voedingsstoffen op kan nemen. Het is alleen het actieve deel achter de wortelpunt dat dit doet. Deze eigenschap van de wortel benadrukt het belang van een goede bodemstructuur.\nEen goed doorwortelbare bodem is essentieel voor de plant. Gronden met een goede structuur en een slechte groei komen wel voor, maar dat gebeurt niet vaak.\nHoe beoordeel je nu of de grond goed doorwortelbaar is? Een laboratoriummethode die hier duidelijkheid over geeft, bestaat niet. Een penetrometer (metalen staaf met verdikte punt) is wel een hulp maar na enkele vergelijkingen van penetrometerwaarden met de werkelijke beworteling in de grond worden de beperkingen direct al duidelijk. Ook bij andere methodes is dit steeds het geval. De enige goede methode is een visuele beoordeling in een grotere of kleinere profielkuil. Hiermee doet soms subjectiviteit zijn intrede. De ervaringen van telers, onderzoekers of voorlichters blijken niet altijd goed over te dragen. Een beschrijving van de beoordelingswijze van de bodemstructuur kan evenwel helpen en u treft deze in het hiernavolgende aan.\nDe bodemstructuur\nAan de basis van vrijwel iedere bodem staan de minerale delen. Het zijn zanddeeltjes (van grof tot zeer fijn( en kleideeltjes. Komt daar nog organische stof en bodemleven bij, dan zijn de basiselementen van de bodemstructuur compleet.\nZand en klei dragen zelf al bij aan bodemeigenschappen:\nZand:Lucht in de grond\nDrainage goedSnelle omzetting plantenrestenSnelle opwarming in het voorjaarBewerken na regen gaat goed\nKlei:Hoog waterbindend vermogen\nTrage omzetting plantenrestenGrote kans op verdichtingSterk krimpen en zwellenWeinig verlies voedingsstoffen na regenKan voedingsstoffen goed bindenGeringe veranderingen van pH-waarde\nWanneer er organische stof in de grond bijkomt, veranderen de bodemeigenschappen.Meer lucht in de grondBetere drainage van kleiTragere opwarming in het voorjaar bij veel organische stofBetere bewerking, maar slechtere bij teveelHoger waterbindend vermogenMinder kans op verdichtingMinder verlies voedingsstoffenBetere binding voedingsstoffen\nTenslotte de plant en het bodemleven:Betere binding van bodemdeeltjes door slijmstoffen van bacteriën\nBetere binding van bodemdeeltjes door schimmeldradenBetere binding van bodemdeeltjes door wortelharenMeer lucht door poriënBetere waterafvoer door poriënVrijmaking voedingstoffen\nHet resultaat een bodem waar planten op kunnen groeien (Brady):  De geschiedenis van de visuele waarneming van de bodemBij toepassing van de spadeproef wordt een profielkuil gegraven. Deze is tenminste 40 cm diep. Er wordt vooral aandacht besteed aan het verband tussen de visueel waargenomen bodemstructuur en de ontwikkeling van het wortelstelsel van de planten. Om de doelstelling en toepassingsmogelijkheden van de spadeproef (Spatendiagnose) te leren kennen is het noodzakelijk kennis te nemen van de geschiedenis en achtergrond van deze door Johannes Görbing (1877-1946) ontwikkelde methode. Deze is door hem zelf tegen het einde van zijn leven beschreven en na zijn overlijden gepubliceerd (Görbing,1947); de citaten van Görbing zijn steeds afkomstig uit dit boek. Görbing studeerde in Halle en Göttingen biologie met als specialisatie fysiologie, botanie en microbiologie. Tot aan 1914 was hij werkzaam in Hamburg, eerst als microbioloog bij een waterleidingbedrijf en vervolgens bij een laboratorium voor warenkeuring. Tijdens de eerste wereldoorlog diende hij bij de intendance van het leger. Onder de indruk van de hongersnood, eerst in Palestina en Syrië en later in Duitsland, voelde hij het in november 1919 als zijn roeping zijn leven in dienst te stellen van de landbouw. Görbing vestigde zich als zelfstandig landbouwvoorlichter in de omgeving van Hamburg en stichtte een eigen laboratorium voor het onderzoek van grond- en gewasmonsters. In 1926 richtte hij te Pinnenburg-Rellingen zijn ‘Forschungsanstalt für Bodemkunde und Pflanzenernährung’ op en begon met cursussen bemestingsleer te geven. Deze hadden tot gevolg dat hij door cursisten gevraagd werd hun bedrijven te bezoeken.\n“Ik streek neer op de akker en moest aanpakken. Hiermede begon, ik moet het eerlijk bekennen, ook voor mij het eigenlijke leren. Bodem en planten werden mijn directe leermeesters. Ze dwongen mij om veel bestaande kennis te toetsen. Daarbij kwamen echter andere leermeesters, de door mij bezochte landbouwers. Gezamenlijk stelden wij de vragen en zochten en vonden antwoorden, die de natuur ons gaf.”\nEn dan volgt de cruciale zin: “Hierbij was voor mij de spade van het begin af aan een vanzelfsprekend hulpmiddel, want zonder de wortels en hun ontwikkeling in de bodem zouden wij ons immers slechts met een deel van de planten, het bovenaardse deel, bezig houden. Het eigenlijk voor ons belangrijkste gedeelte, de beworteling, zou voor ons verborgen blijven.”\n“Wie gezien heeft hoe een wortelstelsel in dezelfde grondsoort zich totaal verschillend kan ontwikkelen en begrepen heeft dat de wortels een getrouw beeld geven van de anders zo geheime processen in de akkerbodem, zal ook inzien welke vooruitziende blik Justus von Liebig had, toen bij reeds in 1842 zei: ‘Kennis van de beworteling van cultuurgewassen vormt de basis van de landbouw’.”\nHet leerproces\nHet leerproces van Görbing berust op ‘vergelijkende diagnostische waarnemingen’ op percelen die verschillen in gewasontwikkeling laten zien, hetzij pleksgewijs, hetzij op gedeelten die verschillend behandeld zijn. Uit zijn onderzoek van de bodemstructuur en beworteling, in totaal naar schatting 50.000 profielkuilen, groeide geleidelijk het inzicht in de samenhang tussen de bodem als groeimilieu van de wortel en de bovenaardse ontwikkeling van de gewassen.”Deze weg vanaf het begin tot volkomen helderheid en zekerheid was lang en moeilijk.” Steeds werd voor elk perceel op basis van de diagnose een advies gegeven over de te nemen cultuurmaatregelen. De juistheid van deze adviezen werd getoetst door controle van de genomen maatregelen (b.v. de ploegdiepte) en de beoordeling van het resultaat. Doordat Görbing een aantal bedrijven jarenlang regelmatig bezocht, kreeg hij - mede dankzij een zeer sterk geheugen, systematische aantekeningen en een uitgebreid foto-archief - een inzicht in de levensloop van bedrijven en percelen in verschillende gebieden met verschillende grondsoorten onder jaarlijks wisselende weersomstandigheden. De waarde van zijn adviezen blijkt het duidelijkst uit de toenemende vraag hiernaar. Eerst in verschillende delen van Duitsland en later ook in het buitenland. Kenmerkend voor zijn wijze van voorlichting is het volgende citaat:\n“Ik acht het noodzakelijk dat allen die verantwoordelijk zijn voor de uitvoering van de geadviseerde cultuurmaatregelen (Görbing adviseerde vooral op grote landgoederen) ons bezoek aan de percelen meemaken en aan de spadeproeven deelnemen. Dit bevordert hun geestelijke en morele medewerking. Ik heb vele malen ondervonden dat ook de eenvoudige man door aanschouwing ontvankelijk wordt voor wat de natuur ons openbaart en dat het hem duidelijk wordt hoe de door hem verrichte werkzaamheden de akker hebben beïnvloed. Het is immers niet belangrijk zware wetenschappelijke uiteenzettingen te geven. Belangrijk is bij de diagnose op het veld de feiten te tonen en te laten zien hoe hiermee de geadviseerde cultuurmaatregelen samenhangen.”\n\nJohannes Gorbing\nNieuwe inzichtenWelke feiten bracht Görbing nu met zijn spadeproef aan het licht die nog niet eerder door anderen waren waargenomen? Bekend was reeds de grote betekenis van ‘Gare’, zoals blijkt uit een door Görbing vermeld citaat uit een in Duitsland destijds zeer bekende publicatie: “De ‘Gare’ is het hoogste doel van de landbouw.” ‘Gare’ is een alleen in Duitsland bestaand begrip, waarmee ‘Gar’ wordende bodem wordt vergeleken met rijzend brooddeeg. Met deze vergelijking wordt aangeduid dat de luchtige opbouw van de grond veerkrachtig is en zich kan herstellen, nadat de structuur door mechanische druk of neerslag is verdicht. Later is door van Ham (1988) het begrip ‘Gare’ vertaald met ‘bodemkruim’. Hierin is de vergelijking met brood (broodkruim) terug te vinden en het kan ook duidelijk naast het begrip kruimelstructuur gehanteerd worden. Dit onderscheid tussen bodemkruim (‘Gare’) en kruimelstructuur blijkt uit de door Görbing gegeven definitie van ‘Gare’:\n” ‘Gar’ is een grond waarvan de kruimelstructuur wordt gevormd door het leven zelf, variërend van de wortels van alle voorkomende planten tot de micro-organismen, in harmonisch krachtenspel met alle fysische, chemische en colloïd-chemische bodemprocessen.”\nEssentieel in deze definitie is het onderscheid tussen kruimelstructuur, die ook langs mechanische, chemische weg of door vorst kan ontstaan, en bodemkruim als het resultaat van biologische processen. De door Görbing gegeven nieuwe inzichten hebben nu, behalve op dit onderscheid tussen kruimelstructuur en bodemkruim, betrekking op de wijze waarop de bodemkruim in de landbouw tot stand kan worden gebracht. Görbing zelf beschrijft dat als volgt:\n“De bestudering van deze publicatie (waarin de bodemkruim als hoogste doel van de landbouw wordt beschouwd; CJC) heeft mij echter niet geleerd welke wegen naar dit doel leiden. Eerst nadat ik 20 jaar naar de bronnen had gezocht kreeg ik inzicht in wat belangrijk was. Tijdens duizenden diagnoses van de bodem werd het beeld steeds meer afgerond en werden de samenhangen steeds duidelijker, tot zij tenslotte volkomen helder waren. Recepten, waar men echter steeds naar vraagt, zijn niet te geven. Hoe men ‘Gare’ maakt, is met boeken alleen niet te leren, omdat omstandigheden van grond en klimaat veel te sterk wisselen. Wel kan ik in dit boek de wegen tonen die naar het doel leiden en waarschuwen voor plaatsen waar men verdwalen kan. Maar ieder zal, zijn eigen verstand gebruikend, de weg alleen moeten afleggen.”\nDe drievoudige weg naar ‘de echte Gare’ (bodemkruim)De drie wegen die volgens Görbing naar ‘echte Gare’ leiden hebben betrekking op bekalking, organische bemesting en grondbewerking. Deze drie cultuurmaatregelen werden reeds lang op basis van praktijkervaring en landbouwwetenschappelijk onderzoek toegepast.\nGörbing was echter de eerste die deze cultuurmaatregelen in onderlinge samenhang bestudeerde met behulp van de visuele waarneming van de bodem en de beworteling (spadeproef) en zich op één doel richtte. Hierdoor werden het ‘de drie fundamenten van Gare’. Deze drie cultuurmaatregelen krijgen door de nieuwe gemeenschappelijke doelstelling een andere betekenis dan voorheen. Kalk is geen meststof meer met hetzelfde karakter als N, P en K, maar krijgt een bijzondere betekenis voor de gehele levensgemeenschap in de bodem. Organische bemesting wordt niet meer in de eerste plaats gewaardeerd wegens haar gehalte aan minerale meststoffen of in verband gebracht met een verhoging of instandhouding van het humusgehalte van de grond (Dauerhumus). Maar de betekenis hiervan berust nu in de eerste plaats op de voeding van de bodemflora en -fauna (Nährhumus). “Het humusgehalte van de grond, of het ons nu lukt dat al of niet te verhogen, is niet het belangrijkste. Onze opgave in de praktijk is om de stofwisselingsketen van begin tot einde te sluiten; deze bronnen van de levende substantie niet te laten uitputten, maar op tijd te voeden. Voor het overige zorgt de natuur zelf. Deze bronnen zijn ook de bronnen van de bodemkruim omdat de organische stoffen als voedsel dienen voor de duizendvoudige werkzame levende wezens, die met de vertering de arbeid verrichten die wij als voorwaarde voor de opbouw van nieuw leven in zijn eeuwige kringloop opvatten.”\nChronologisch kwam Görbing pas na het verwerven van inzicht in de betekenis van bekalking en organische bemesting tot de ontdekking van het derde fundament van de bodemkruim, de bodembewerking, omdat hij aanvankelijk veronderstelde dat grondbewerking een cultuurmaatregel was waarmee zoveel ervaring was opgedaan en waar zoveel over bekend was, dat hieraan niets meer te verbeteren zou zijn. Uit de spadeproef bleek hem echter geleidelijk dat de gangbare grondbewerking geheel gericht was op het verkrijgen van kruimelstructuur en zelden bodemkruim tot resultaat had. Voor de erkenning van dit derde fundament was beslissend dat Görbing met behulp van de spadeproef ontdekte dat de bodemkruim van nature begrensd is tot maximaal 22 cm diepte. Op grotere diepte is er onvoldoende zuurstof voor de aërobe vertering van organische bemesting. Door deze ‘biologische Grundtatsache’ wordt de dikte van Die tätige Krume in het traject 0-22 cm van levensbelang voor een gezonde ontwikkeling van de gewassen. Terwijl in het algemeen bij de visuele waarneming van de bodem alle aandacht is gevestigd op de gelaagdheid van een minstens één meter diep profiel, het aanwezig zijn van een ploegzool of de abrupte overgang van de ene naar de andere grondsoort, liet de spadeproef zien dat verschillen van enkele centimeters bodemkruim in de bovenlaag van 22 cm van veel grotere betekenis voor het gewas kunnen zijn."
  },
  {
    "objectID": "janbokhorst/golfbanen.html",
    "href": "janbokhorst/golfbanen.html",
    "title": "Golfbanen",
    "section": "",
    "text": "Bij golfbanen heeft de bodem van de tees het specifieke aandacht nodig. Bodemstructuur, voeding en pH zijn van veel belang.\n1. Inleiding\nEen golfbaan bestaat uit tees, fairways en greens. De bodem van de tees en fairways is vergelijkbaar met die van sportvelden. Meer informatie is onder ‘sportvelden’ te vinden. Hieronder volgt meer over het beheer van greens.\nDe beworteling op de green is van groot belang. Een periode met droogte wordt beter opgevangen en de levering van voedingsstoffen kan bij een goede beworteling op een evenwichtige wijze verlopen. Om een goede beworteling mogelijk te maken is de uitgangsbodem essentieel. Bij de aanleg moet beoordeeld worden hoe de bodem is. Een laag van 40 cm moet bewortelbaar zijn. Bodembewerking en aanvoer van compost kan van belang zijn. Het organischestofgehalte van de bovenste 40 cm moet tenminste 3% zijn. Van belang is ook dat er verteerbare organische stof voorhanden is. GFT-compost is dan vaak beter dan groencompost.\nNa de aanleg is er aan de onderlaag niet veel meer te doen en komt alles aan op het beheer. ‘Het leven erin houden’ staat hierbij centraal. Hoe dat moet? Het antwoord is eenvoudig, maar complex. Op de meeste greens wordt veel te veel zand gebruikt. De bodem onder de bovenlaag gaat dood. Er is geen balans meer tussen grasmat en bodem. Pas dus op met top-dressing. Laat het achterwege of gebruik zand met verteerbare compost erin.\n2. Voorbeelden\n\nGreen met een humushoudende zandbodem en een goede beworteling (foto T.D. Witt)\n\nGreen met een verdichte grond en matige beworteling (foto T.D. Witt)\n\nGreen met een viltlaag van 2 cm\n\nDe ideale green (foto Pius Floris)\n3. Verdichting en beworteling\nOm de beworteling te kunnen beoordelen en daarmee de mate van verdichting, moet de zode zichtbaar gemaakt worden. Dat kan door met een spade een kluit uit te steken, maar dit geeft een flinke verstoring. Met een gutsboor is een andere methode.\nRoodzwenkgras is wat gevoeliger voor verdichting dan struisgras. Straatgras kan bij verdichting sterk gaan toenemen.\nOorzaken van verdichten zijn betreden en berijden. Bij een wat hoger lutumgehalte wordt een grond gevoeliger voor verdichting. De verdichting door betreding betreft de bovenste 5 tot 10 cm. Onderhoudsmachines verdichten tot 20 cm. Verdichting is vaak al bij de aanleg veroorzaakt.\n4. ViltVilt is een laag afgestorven blad die aan de oppervlakte ligt. Vilt kan gemengd of bedolven zijn door dressmateriaal en de dikte van de viltlaag is dan moeilijk te bepalen. Er zijn twee soorten vilt te onderscheiden: vezelvilt en sponsvilt. Vezelvilt is taai en stevig en heeft een bruine tot donkerbruine kleur. Stengels en wortels zijn het hoofdbestanddeel. Het wordt gevormd door traag groeiend gras en laat bij betreden geen voetafdruk na. De grond onder vezelvilt is soms moeilijk te bevochtigen. Sponsvilt is geelbruin tot geel en heeft vaak zwarte strepen. Het wordt gevormd door struisgras en straatgras. Onder natte omstandigheden kan het gaan stinken. Dit vilt laat vaak voetafdrukken na. De waterdoorlatendheid kan door vilt te sterk verminderen.\nSpeltechnisch is een geringe hoeveelheid vilt gunstig. Er mogen evenwel geen voetafdrukken door ontstaan en sponsvilt is daarom minder gunstig.\n5. Bemesting en beregeningGebruik van kunstmest en veel te veel beregenen is de gewoonte, maar het is tevens de beste manier om in een neergaande spiraal terecht te komen. Of droge organische meststoffen dan beter zijn, is nog niet bewezen. Compost die voldoende rijk is en niet te lang gecomposteerd, is voorlopig de beste weg. Beperk de bemesting en beperk de watergift. Dat zijn belangrijke maatregelen om tot een goede green te komen.\n6. ZuurgraadEen andere factor is de zuurgraad. Deze moet de basis zijn voor een evenwichtig bodemleven. Op zandgrond is de wenselijke pH waarde (pH-KCl of pH-CaCl2) 5,3. Op kalkloze zavel of klei 6,4 en op kalkrijke zavel of klei 6,8. Bij problemen met schimmelziekten op zandgronden is het wenselijk een pH van 4,5 aan te houden.\n\nDe relatie tussen de pH en de aantasting door fusarium op de greens van golfbaan Gendersteyn te Veldhoven (Onderzoek Gaia Bodemonderzoek).\n\nMaatregelenTegen verdichting- Beperk beregenen. De toplaag is onder wat drogere omstandigheden minder gevoelig voor verdichting.- Belucht de toplaag.- Gebruik machines met een lage bandendruk.- Zorg voor een goede drainage.\nVoor een goede beworteling- Beperk bemesting. Bij een geringere bemesting worden de diepwortelende grassen en weinig mestbehoeftige grassen gestimuleerd (roodzwenkgras en struisgras) en straatgras afgeremd.\nTegen vilt-Een zware bemesting en veel beregenen stimuleert viltvorming.-Straatgras en struisgras bevorderen viltvorming, Dan komen roodzwenkgras en veldbeemdgras. Engels raaigras en timothee zijn nauwelijks viltvormers.-Inbrengen van regenwormen die geen uitwerpselen aan de oppervlakte deponeren. Wel a.caliginosa en l. rubellus en geen l. terrestris- Zorg voor een goede ontwatering.- Bezanden kan helpen. Gebruik zand met verteerbare organische stof. GFT-compost is dan gunstiger dan groencompost.- te weinig betreden kan sponsviltvorming stimuleren.\n\nLiteratuur"
  },
  {
    "objectID": "janbokhorst/fenomenologie.html",
    "href": "janbokhorst/fenomenologie.html",
    "title": "ANDERS KIJKEN",
    "section": "",
    "text": "ANDERS KIJKEN\n\nAnders kijkenAnders kijken?\nBodem en stoffenStikstof en koolstofFosforKaliumMagnesiumZwavelZuurstofZuur en basisch\nBodem en plant Vlinderbloemigen Kruisbloemigen Granen en grassen Bodem en dier\nBodem en mens Bodem, mens en landschapBodems vroeger en nuBodem en religieBeken, rivieren, mensenHet riviertje de Reest\nBodem en landschap\nZeekleigronden Hogere rivierkleigronden Veengronden Zware kalkloze kleigrondenPodzolgronden Enkeerdgronden Zandgronden in beekdalen Veenkolonien Loess en oude rivierklei Bodem en opvoeding De wortelkindertjes De regenworm Bodem en biodynamischBiodynamische landbouw en bodemResultatenbiodynamische bedrijven"
  },
  {
    "objectID": "janbokhorst/groenteteelt-noord-holland.html",
    "href": "janbokhorst/groenteteelt-noord-holland.html",
    "title": "Noord-Holland",
    "section": "",
    "text": "Noord-Holland\n\n### GROENTETEELT NOORD-HOLLAND\n Het belangrijkste tuinbouwgebied op klei ligt in Noord-Holland. Het is het gebied waar de naam woud veel voorkomt in plaatsnamen,. Vroeger stond er dus bos. Nu zijn het organische stofrijke gronden die onderin poreus zijn (foto). Nergens in Nederland komen zoveel regenwormen voor als hier. Bijna 80 procent van alle kool wordt hier verbouwd. \nHet tuinbouwgebied\nDe groenteteelt van Noord-Holland concentreert zich op het gebied ten noorden van Alkmaar en Hoorn. Hier treffen we een gebied aan met organischestofrijke zavel- en kleigronden. In dit gebied is veel groenteteelt. Ca 80% van alle Nederlandse kool wordt hier geteeld. De grond is rijk aan organische stof. Hoe komt dat? Die organische stof is gevormd onder de bossen die hier vroeger groeiden. De namen van veel dorpen eindigen op woud en herinneren nog aan dat bos. Hoe dat bos er uit zag is plaatselijk nog te zien, bijvoorbeeld bij Lutjebroek onder Andijk.\n\nBos met elzen en essen op zavelgrond bij Lutjebroek.\n\nHet gebied met veel groenteteelt; de woudeerdgronden, is oranje gekleurd.\nDe gronden zijn bovenin organischestofrijk en daaronder is de grond organischestofarm. De zwaarte varieert van lichte zavel tot lichte klei. De gronden zijn extreem rijk aan regenwormen. Soms gebeurt het dat je, wanneer je over de grond loopt, de wormen kunt horen wanneer ze zich massaal terugtrekken naar een wat diepere la\nHet bodemprofiel\nDe gronden worden woudeerdgronden genoemd omdat ze bovenin rijk zijn aan organische stof, maar binnen 50 cm toch wel roestvlekken vertonen door periodiek hogere grondwaterstanden nu of in het verleden.\n\nKenmerkend bodemprofiel. Een ca 40 cm dikke donkere bovengrond met prachtige structuur op organischestofarme zavel.\n\nRegenwormgang van waarschijnlijk lumbricusterrestris met koolwortels er in.\nIn de laag onder de donkere bovengrond zijn vaak wormgangen te zien van lumbricus terrestris. Die gangen worden opgevuld met regenwormuitwerpselen en zijn dan intensief doorwortelde minibodems.\n\nDe bovengrond is het rijk aan Allobophora caliginosa. Deze eet zich door de grond heen en is daardoor een echte structuurvormer.\nLumbricus terrestris leeft zijn hele leven in eenzelfde verticale gang. Allobophora caliginosa leeft meer in de bovenlaag. Typisch voor deze worm is dat deze zich voedt met voorverteerd materiaal en daarbij ook grond eet. De mooie structuur die deze gronden kunnen hebben komt voor een groot deel voor rekening van deze worm.\n\nEen blauwe anaerobe laag onder de bouwvoor.\nOp de foto zien we een blauwe laag na ca 20 cm diepte. Door berijden met zware machines onder natte omstandigheden en door dichtsmeren van de grond bij het ploegen is een verdichte laag ontstaan waar het water op blijft staan die de beworteling ernstig belemmert.\n\nBeworteling van prei.\nHoewel deze grond duidelijk zeer poreus is, wortelt de prei relatief ondiep. Dat doet prei meestal. Prei heeft veel stikstofbemesting nodig, maar neemt maar weinig stikstof op. De matige beworteling verklaart dit. Bij bijvoorbeeld winterpeen is dit net andersom. Winterpeen wortelt diep en intensief, neemt vrij veel stikstof op, maar heeft maar weinig mest nodig.\n\nDe ondergrond van de woudeerdgronden is vaak zeer poreus. \nBij Broek op Langedijk is een deel van het oorspronkelijke cultuurlandschap behouden\nMaatregelenInhoud:Aanvoer organisch materiaalBodembewerking\nAanvoer organisch materiaalHoewel het organischestofgehalte van de woudeerdgronden in het algemeen vrij hoog is, wil dit niet zeggen dat de bodem geen onderhoud vereist. Aanvoer van verteerbaar organisch materiaal is nodig om het bodemleven te voeden. Dit kan met groenbemesters, met tussengewassen als granen en grassen en met vaste mest.\n\nBoven een mooie, onder een slechte structuur in de bouwvoor\n\nOok hier oven een mooie, onder een slechte structuur in de bouwvoor\nBodembewerkingDe keuze tussen spitten of ploegen is actueel bij de woudeerdgronden. Bij ploegen kunnen de gewasresten goed ondergewerkt worden en zijn de onkruidzaden diep weggewerkt. En ploegen geeft vaak een goede verkruimeling. Het nadeel van ploegen is dat er door de voor wordt gereden wat verdichting geeft en de ploeg maakt een ploegzool. Na het ploegen moet er weer gereden worden om de grond te egaliseren.\nBij spitten is er een goede menging. Spitten kan gecombineerd worden met inzaai. Er is weinig structuurbederf en ook onder relatief natte omstandigheden kan er gewerkt worden. Zware grond kan nog vrij laat bewerkt worden. Het nadeel van spitten is dat er gewasresten aan de oppervlakte blijven. Vooral grassen kunnen een probleem zijn. Onkruidzaden blijven ook bovenin en de werksnelheid is lager dan bij ploegen.\nVooral op de wat zwaardere gronden wordt er bij de afweging tussen spitten en ploegen vaak gekozen voor spitten. Bedrijven\nHet verhaal van Ted Vaalburg in Zuid-SchermerIn Groenten en Fruit (Stallen, 2012), vertelt Ted Vaalburg in Zuid-Schermer zijn afwegingen rond ploegen en spitten:-het liefst zou ik geen van beide doen en alleen maar woelen, maar dat gaat wellicht niet lukken-na graan met een groenbemester wordt geploegd, anders krijg je de groenbemester er niet goed onder-na knolselderij wordt gespit omdat de grond dan erg nat is en er niet geploegd kan worden-na aardappelen wordt gewoeld, dat is alleen goed wanneer er in de winter daarna geen plassen staan anders was spitten beter.-Ted zegt dat hij nog zoekende is. Alleen woelen gaat alleen in combinatie met herbiciden. Het probleem dat er gewasresten aan de vorentrekkers van plant of pootmachine blijven hangen is opgelost door in een keer te eggen en mest te injecteren. Voor elke injectiekouter draait een schijf die de gewasresten doorsnijdt.De machine:-John Deere 235 pk/rupsen van 4 cm breed op 312,5 cm afstand/kopeg 6,5 m breed met 12 mestinjectiekouters voor 2 bedden knolselderij of 8 rijen pootaardappelen. Literatuur\nStallen, J., 2012 Niet meer keren bevalt vaak goed. Groente en Fruit actueel, mei 2012."
  },
  {
    "objectID": "janbokhorst/productkwaliteit.html",
    "href": "janbokhorst/productkwaliteit.html",
    "title": "PRODUCTKWALITEIT",
    "section": "",
    "text": "Zo teel je producten die gezond en lekker zijn\nProducten A t/m P\nProducten R t/m Z\nMeer over kwaliteit"
  },
  {
    "objectID": "janbokhorst/anders-kijken-naar-bodems.html",
    "href": "janbokhorst/anders-kijken-naar-bodems.html",
    "title": "Anders kijken naar bodems",
    "section": "",
    "text": "Niet teveel vanuit voorstellingen naar de bodem kijken maar de eigen ervaring centraal stellen. Daar gaat dit del van de website over.\nDe landbouw is veranderd. Voorheen werd van ouders op kinderen overgedragen hoe de bodem bewerkt moest worden, hoe te zaaien, te oogsten, enzovoort. Het ging dan niet alleen om kennis, maar om een algehele houding rond hoe de dingen te doen.\nToen kwam er een nieuwe kijk op de landbouw. De kalk en de kunstmest kwamen onder meer. Voor de hoeveelheden had men geen gevoel. De voorlichter vertelde wel hoeveel nodig was. Steeds meer dingen in de landbouw kwamen van elders. ‘Onderzoek heeft uitgewezen…….’. De verhouding tot de landbouw werd afstandelijker. Er ontstond een angst om zelf te kijken en beslissingen te nemen. Er kwamen problemen rond milieu en plantenziekten, er kwamen regels. Gek genoeg waren het de problemen rond die regels die aanleiding waren om toch weer meer te gaan kijken en zelf te beslissen. Dat meer zelf kijken en beslissen gebeurde in de gangbare landbouw, maar niet bij iedereen, want het kon soms ook zonder. Het gebeurt in de biologische landbouw sowieso omdat er intensief met de natuur samengewerkt moet worden. Een akkerbouwer die van gangbaar naar biologisch was omgeschakeld zei laatst: ik ben in een andere wereld terecht gekomen.De gangbare wetenschapper verliest, wanneer hij voor een strikt intellectuele aanpak kiest, vaak het vermogen om de betekenis van ontwikkelingen in te zien, om samenhangen te zien. Om zich bijvoorbeeld in te leven in dat wat voor de regenworm belangrijk is. Met een strikt intellectuele aanpak kun je geen landbouw bedrijven. Een boer die alleen maatregelen toepast waarvan de werking wetenschappelijk significant is aangetoond, is snel failliet.Voor goed bodembeheer moet je anders gaan kijken en je inleven in wat je ziet. Dit is de grondgedachte bij de meeste teksten in dit onderdeel van de website. Het zijn probeersels. Graag commentaar."
  },
  {
    "objectID": "janbokhorst/groenbemesters.html",
    "href": "janbokhorst/groenbemesters.html",
    "title": "Groenbemesters",
    "section": "",
    "text": "Groenbemesters bedekken de bodem, voorkomen uitspoeling van voedingsstoffen, leveren voedsel voor het bodemleven, houden de ondergrond los en dragen bij aan opbouw van organische stof. Geen enkele groenbemster doet dit allemaal. Kies de juiste of kies een mengsel.\nInvloed op de bodem\nWat betreft de invloed op de bodem kunnen er drie groepen groenbemesters worden onderscheiden:\n1. met veel wortels. Granen en grassen hebben veel wortels, vlinderbloemigen vaak zeer weinig. Engels raaigras heeft een uitgebreid wortelstelsel en is op slemgevoelige grond aan te bevelen.2. met veel loof, bijv. kruisbloemigen. Dragen weinig bij aan bodemstructuur en humusopbouw, maar kunnen op korte termijn wel het bodemleven stimuleren.3. met een penwortel. Kruisbloemigen hebben een duidelijke penwortel, maar weinig overige wortels. De penwortel breekt de grond niet of nauwelijks los, maar maakt gebruik van bestaande(worm)gangen.\nGeschiktheid per bodem\nWat betreft geschiktheid per bodemsoort zijn te onderscheiden:\n1. alle grondsoorten: gele mosterd, bladrammenas, rogge en Italiaans raaigras.2. zavel en klei: hopperupsklaver, alexandrijnse klaver en wikken.3. zand: lupine, serradelle en tagetes\nBladrijke groenbemesters zoals italiaans raaigras, gele mosterd en bladrammes moeten niet in te natte grond worden ondergewerkt. Er ontstaat bij de vertering luchtgebrek en dat geeft aanleiding tot blauwe plekken in de grond die voor de groei in het volgende jaar sterk remmend zijn.Groenbemesters op zandgrond, zoals rogge, kunnen in het voorjaar veel vocht onttrekken en moeten tijdig ondergewerkt worden.\nTeeltmogelijkheden per gewas\nWintertarwe: italiaans raaigras zaaien van half maart tot begin mei, rietzwenkgras zaaien van december tot februari, engels raaigras zaaien van half februari tot half april en bij een gewas met zwaar loof zaaien begin februari tot eind maart, rode en witte klaver zaaien van begin maart tot half april, perzische klaver zaaien tot half april.\nWintergerst en bladarme tarwerassen: rietzwenkgras zaaien van december tot februari, engels raaigras zaaien van eind februari tot half april, rode klaver zaaien van begin maart tot half april, perzische klaver zaaien tot half april, italiaans raaigras zaaien van begin maart tot half mei.Zomertarwe: engels raaigras, direct zaaien bij het zaaien van de tarwe, rode klaver zaaien van begin maart tot half april, perzische klaver zaaien van begin april tot begin mei, italiaans raaigras zaaien van begin april tot half meiZomergerst en haver: engels raaigras zaaien tegelijk met gerst of haver, grootbladige witte klaver zaaien van begin maart tot half april, perzische klaver zaaien van begin april tot begin mei, italiaans raaigras zaaien van half april tot half mei.Vlas: engels raaigras, rietzwenkgras en witte cultuurklaver zaaien tegelijk met het vlas.Erwten en velbonen: engels raaigras zaaien tegelijk met de erwten of bonen, rietzwenkgras zaaien tegelijk met de erwten of bonen, witte cultuurklaver zaaien tegelijk met de erwten of bonen, engels raaigras zaaien van begin tot half april.\nRode klaver of een gras/klaver mengsel kan in alle granen behalve haver worden gezaaid tussen het uitstoelen en het sluiten van het gewas.De zaai na de oogst van granen in de stoppel moet zo vroeg mogelijk gebeuren en niet na half september; alleen rogge kan nog later worden gezaaid. Engels raaigras kan tot half augustus worden gezaaid, italiaans raaigras tot eind augustus, westerwolds raaigras tot begin september, rogge tot eind oktober, phacelia tot begin augustus, gele mosterd tot eind september, bladrammenas tot begin september en tagetes tot eind juli.Mengsels\nNaar de voordelen van het telen van mengsels is nog weinig onderzoek gedaan, maar daar liggen wel mogelijkheden. Het is bijvoorbeeld mogelijk om een snel kiemende onkruidonderdrukkende kruisbloemige te combineneren met een grasachtige die veel wortels vormt, maar slecht onkruid onderdrukt. Ook een combinatie van een wortelvormend graan en een stikstofbindende vlinderbloemige is een mogelijkheid. Uit proeven is gebleken dat mengsels beter presteren op drogestofopbrengst. In een Duitse vergelijking scoorden verschillende mengsels tussen de 30 en 80% hoger in drogestofopbrengst ten opzichte van gele mosterd. Mengsels binden meer koolstof, benutten het water beter, hebben een hogere stressresistentie en verhogen de diversiteit van het bodemleven.\nOrganische stofaanvoer\nEen flinke groenbemester levert 2-3 ton droge stof (is 700-1000 kg effectieve organische stof!). Een mengsel specifiek gericht op organische stofaanvoer is bijvoorbeeld\n30% Japanse haver, 30% Alexandrijnse klaver, 20% Ethiopische mosterd en 20% facelia.\nTijdstip inzaaien\nVerlies zo min mogelijk tijd met inzaaien. Bestel zaaizaad op tijd. Bij (wortel)onkruidendruk is een stoppelperiode zinvol. Bedenk wel dat elke groeidag er één is. Veel groenbemestersoorten worden het beste nog in augustus ingezaaid.\nEnkele combinaties van groenbemesters mogelijk tot half september\nBouwplan met kool50 kg haver + 4 kg phacelia + 10 kg alexandrijnse klaver\nLiever kruisbloemigen zo mogelijk weglaten\nBouwplan zonder erwten75 kg haver + 50 kg wikkeWikke is zeer verwant met erwt\nBouwplan met erwt75 kg haver + 15 kg alexandrijnse klaverAlternatief voor haver + wikkeWintervaste groenbemester75 kg haver + 15 kg inkarnaatklaver of 8 kg perzische klaver\nInkarnaat en perzisch zijn wintervastKeuze van het mengselZo divers mogelijk, niet wintervast\nMengsel met bijvoorbeeld zonnebloem, phacelia, boekweit, borage, serradelle, vlas, alexandrijnse klaver, niger (gingelikruid), tillage radish en evt nog mengen met granen (granen zijn altijd winterhard). Bijvoorbeeld 50 kg haver en 20 kg groendivers Neutkens.Bij vroege zaai (voor 1 september) geen borage en boekweit ivm zaadvorming\nBreed mengsel15 kg japanse haver + 2 kg niger (gingelikruid, 2 kg phacelia, 6 kg zonnebloem, 4 kg alexandrijnse klaver en 4 kg serradelle).\nMengsel met gele mosterd8 kg gele mosterd, 4 kg phacelia, 10 kg alexandrijnse klaver\nGroenbemester zonder vlinderbloemige8 kg gele mosterd, 4 kg phacelia, 4 kg niger\n50 kg haver kan vervangen worden door 50 kg zomergerst of 40 kg rogge. Kijk ook bij de granen naar diversiteit en vruchtopvolging en de keuze van granen in het bouwplan. Granen in een groenbemester zorgen voor verhoging van het koolstofgehalte. Een groot voordeel van granen is daarnaast ook dat er minder onkruid in de groenbemester groeit. Dit effect is zeker sterk bij haver, japanse haver, gerst en rogge. De zomergranen vriezen zelden of niet uit, tenzij ze al ver in ontwikkeling zijn.\nIn de biologische teelt (2015)-Moet biologisch zijn: Alexandrijnse klaver, bladrammenas, gele mosterd, japanse haver, haver, perzische klaver, zomerwikke-Mag gangbaar zijn (ontheffing hoeft niet te worden aangevraagd): Phacelia, winterwikke, zonnebloem en vlas-Eerst ontheffing aanvragen: Niger, tillage radish, boekweit, borage en inkarnaatklaver\nAfzonderlijke soortenTillage Rettich\nTillage Rettich (TR) is een kruisbloemige die een zeer dikke penwortel vormt. Er wordt gezegd dat deze wortel verdichte bodemlagen los kan maken. Dat is maar beperkt het geval. Een sterk verdichte laag wordt niet doorbroken. Bij een verdichte laag met enige poriën kan de wortel wel in deze poriën groeien en vergroten. Het is een goede groenbemester op verdichte gronden met een hoge pH-waarde die door bijvoorbeeld woelen los gemaakt zijn. De dikke penwortel verhindert inzakken van de losgemaakte grond. Belangrijk is dat de penwortel de belangrijkste wortel is. De zijwortels zijn teer en dragen weinig bij aan bodemstructuur of humusopbouw.\nTR is te vergelijken met lupine, maar lupine is voor zure grond en TR voor alkalische. TR maakt deel uit van het Solarigol mengsel van TerraLife. TR vriest in de winter dood.\nStikstofwerking in het jaar na onderwerken\nBij een zwaar ontwikkelde niet-vlinderbloemige groenbemester trekt u 30 kg N van het bemestingsadvies af.\nBij een licht ontwikkelde niet-vlinderbloemige groenbemester: 15 kg N per ha. Bij een zwaar ontwikkelde vlinderbloemige groenbemester: 40 kg N per ha.\nAaltjes\nEr is geen groenbemester die alle schadelijke aaltjes bestrijdt. Groenbemestermengsels hebben in vele opzichten de voorkeur, maar een soort in het mengsel kan toch veel schade aanrichten omdat aaltjes hun groenbemester specifiek uitkiezen. De groenbemesterkeuze vergt dus veel aandacht.\nBietencysteaaltjes: multiresistente bladrammenas Doublet Plus van LG seeds geeft de hoogste bestrijding van bietencysteaaltjes (BCA1; &gt;90% afname), M. chitwoodi, fallax en hapla en het tabaksratelvirus. Bladrammenas Final Plus is BCA-1. Vermijd bladrammenas- en mosterdrassen die niet resistent zijn voor bietencysteaaltjes, klaver, wikken, daikon (tillage) rammenas, bruine en Ethiopische mosterd en boekweit.Wortelknobbelaaltjes: tegen M. chitwoodi en ook M. fallax en M. hapla is Doublet Plus de aangewezen bestrijder. Ook Terranova Plus en Nemaradux bestrijden wortelknobbelaaltjes. Vermijd Gele/ bruine/ Ethiopische mosterd, Italiaans raaigras, Japanse haver, rogge, klavers, wikken en boekweit.Wortellesieaaltjes:Tagetes patula geeft een actieve doding van Pratylenchus penetrans. Japanse haver geeft eenzelfde en beperkte afname als zwarte braak. Vermijd bladrammenas, gele mosterd, vlinderbloemigen, Italiaans raaigras en rogge.Vrijlevende aaltjes: bladrammenas en gele mosterd geven een beperkte vermeerdering van vrijlevende wortelaaltjes. Vermijd grasgroenbemestersStengelaaltjes: Grasgroenbemesters geven een beperkte vermeerdering van stengelaaltjes. Vermijd Gele/ bruine/ Ethiopische mosterd, klaver, wikken, luzerne, boekweit, nyger, dederMaïswortelknobbelaaltje vermeerdert zich op alle grassen. Bladrammenas, gele mosterd en phacelia hebben er geen invloed op.\nLiteratuurKoopmans, C. en G.J. van der Burgt, 2001. Mineralenbenutting in de biologische landbouw. Louis Bolk Instituut, Driebergen.\nOverige bronnen: Naturim.nl, Akkerwijzer.nl. LGseeds.nl \n\nDe wortels van gele mosterd. Gele mosterd heeft een penwortel. Deze is slechts beperkt in staat om de grond los te maken. De overige wortels (foto) zijn heel teer en verzorgen de bodemstructuur nauwelijks. Teel gele mosterd niet voor bodemverbetering. Daar zijn granen en grassen voor."
  },
  {
    "objectID": "janbokhorst/akkerbouw-loess.html",
    "href": "janbokhorst/akkerbouw-loess.html",
    "title": "AKKERBOUW Loess",
    "section": "",
    "text": "Lössgronden zijn kalkloos en kennen daardoor talloze problemen zoals verdichting en erosie. Omdat het kleigehalte niet hoog is kunnen ze bij goed beheer hele goede akkerbouwgronden zijn\n## Inleiding\nDe lössgronden zijn tussen 8500 een 11000 jaar geleden afgezet als windafzetting. Het fijne materiaal werd vastgelegd in een steppevegetatie. Doordat het in een vegetatie met veel grassen bezonk is het van nature enigszins poreus en dat bepaalt nu nog mede de gunstige eigenschappen in de landbouw. De lössgronden liggen op oude maasterrassen. Omdat Zuid-Limburg tijdens de ijstijden geleidelijk hoger kwam te liggen moest de Maas zich insnijden. Er ontstonden terrassen met Maasafzettingen. De hoogste zijn de oudste. Deze laatste zijn bedekt met een lösslaag van 3 – 5 m dik. De lage terrassen met 8 – 15 m löss. Het lösslandschap is door de hoogteverschillen tussen de terrassen zeer reliëfrijk.\n\nDe löss is ooit kalkrijk afgezet. De kalk is uit de bovenlaag verdwenen. Plaatselijk wordt kalkrijke löss op enkele meters diepte nog wel aangetroffen. Löss bestaat uit 15% zand, 15% klei en 70% silt (2-50 µm)\nHet bodemprofiel\nIn de lössgronden treedt een bijzonder proces op. Kleideeltjes zijn hele kleine dunne schijfjes. Ze lijken een beetje op mica dat in kachelruitjes wordt gebruikt en zijn daar ook aan verwant. Wanneer er kalk in de grond zit zijn deze kleideeltjes stabiel en kunnen zich goed binden met humus. Ze geven de grond zo een stabiele structuur. Is de grond zuur dan verdwijnt de stabiliteit van deze dunne kleiplaatjes. De onderlinge binding van de deeltjes vermindert. Ze kunnen nu uit gaan spoelen. Dit gebeurt vooral in de zomer bij zware regen langs scheuren in de grond. De deeltjes komen zo in diepere lagen terecht. De zanddeeltjes zijn veel minder gevoelig voor uitspoelen. Wanneer dit vele honderden tot duizenden jaren gebeurt is het gevolg dat de bovengrond steeds zandiger wordt en de laag onder de bouwvoor steeds zwaarder. Een lössgrond gaat bovenin in de richting van een zandgrond. De gronden heten dan brikgronden. In de lössgronden verliezen niet alleen de kleideeltjes stabiliteit, maar de grond als geheel ook. Wanneer de lössgronden op een helling liggen, wat vaak het geval is, kan de grond door het verlies aan stabiliteit wegspoelen naar lagere delen. Deze erosie is bij het grootste deel van de lössgronden opgetreden. De grond in de dalen is van boven aangevoerde grond. Wanneer op de helling de bovenste laag verdwijnt komt de laag aan de oppervlakte waar de kleideeltjes naar toe zijn gespoeld. Die liggen dan opnieuw aan de oppervlakte. Door de erosie is de grond als het ware verjongd. Bij de gronden die op de vlakke top van de heuvels lagen is geen erosie opgetreden en hebben we nog het oude profiel, dus een zandige bovenlaag met daaronder een zwaardere laag met ingespoelde klei.\n\nBij deze bodem op lössgrond is mooi te zien wat de gevolgen zijn van uitspoeling van kleideeltjes. Oorspronkelijk was het materiaal homogeen. Uit de bovenlaag zijn kleideeltjes gespoeld en deze is daardoor zandiger geworden. In diepere lagen is extra klei terecht gekomen en deze is hierdoor sterk verdicht. Ligt zo’n grond op een helling dan spoelt de bovenlaag makkelijk weg.\n\nEen typische grond met akkerbouw op löss\nWat zien we hier?\nDe laag 0-25 cm is redelijk los door ploegen\nDe laag 25-35 cm is sterk verdicht\nDe laag 35-40 cm is matig verdicht\nDe laag dieper dan 40 cm is poreus en goed doorwortelbaar. Hier zien we het volgende:\n\nZeer poreuze grond op 70 cm diepte. De grote porie is de gang van een regenworm.\nSamenvattend: De bouwvoor is met ploegen redelijk los te houden, maar met ploegen niet goed te beschermen tegen erosie. De laag 25 tot 40 cm diepte is een probleem. De laag dieper dan 40 cm is poreus en goed doorwortelbaar\nLandbouwkundig gebruik\nDoor het hoge percentage fijne deeltjes houdt löss veel vocht vast. Per 10 cm bodemlaag kan 25 mm vocht vastgehouden worden. De bewortelingsdiepte bepaalt in sterke mate de hoeveelheid beschikbaar vocht. Wanneer ouder gras ondiep wortelt is het gevoelig voor verdroging. Diepwortelende akkerbouwgewassen en fruitbomen profiteren van het beschikbare vocht; tenminste als de grond niet verdicht is. Löss is wel gevoelig voor verslemping. De kieming van de zaden kan hier veel hinder van ondervinden.\n\nVerslempte grond.\nHet grootste probleem bij lössgronden is de erosiegevoeligheid. \nOm erosie te voorkomen is op percelen met een helling vanaf 2% NKG verplicht. Op deze \npercelen mag de grond tot 12 cm diepte bewerkt worden. Een uitzondering op de regel is \ndat er wel geploegd mag worden, als 2% van de oppervlakte van het perceel ingezaaid \nwordt als groenvlak op de plaats waar het water het perceel verlaat. Voor wintergranen \nis het ook toegestaan om te ploegen, voor zomergranen, waaronder maïs, evenwel niet. \nDe mate van erosie is sterk gekoppeld aan structuur en zwaarte van de bodem. Een gewas op de bodem beperkt erosie aanzienlijk.\nMaatregelen\nNiet kerende grondbewerking (NKG)\n\nPloegen, tarwe na korrelmais. De bouwvoor is redelijk los. De resten van de korrelmais liggen onder in de bouwvoor en zijn na bijna een jaar nog niet verteerd.\nDe slechte vertering komt doordat het materiaal koolstofrijk is en er geen makkelijk verteerbare stikstofrijke organische stof in de buurt is. Drijfmest had die kunnen leveren, maar dat wordt door de wetgeving bemoeilijkt. Verder is de grond zelf arm aan bodemleven en kan van daar uit ook niet de vertering bevorderd worden.\n\n\n\ndichte bodemstructuur door niet kerende grondbewerking\n\n\nNiet kerende grondbewerking, tarwe na korrelmais. Bij deze variant geen oogstresten onder in de bouwvoor\n\nSuikerbieten bij niet kerende grondbewerking. \nIn 2012 is door het Louis Bolk Instituut (Zanen e.a. 2012) onderzoek gedaan naar de bodemstructuur. Dit gaf de volgende resultaten:\n% scherpblokkige elementen laag 0-25 cmwintertarwe ploegen 22wintertarwe cultivator 16 cm diep 8wintertarwe cultivator tot16 diep en woelen tot 25 cm 10suikerbiet ploegen 20suikerbiet cultivator tot 16 cm diep 20De metingen zijn gedaan na 4 jaar en geven aan dat verdichting van de grond bij NKG hier na 4 jaar niet optreedt in wintertarwe en suikerbiet. Bij vergelijkbaar onderzoek op andere grondsoorten blijkt verdichting vaak lang op te treden.\nZuurgraadLössgronden zijn kalkloos en de stabiliteit vermindert bij een te lage pH-waarde. Bodemstructuurproblemen en erosiegevoeligheid nemen dan toe. In de akkerbouw is de wenselijke pH-KCL of pH-CaCl2 6,3-6,8 bij minder dan 10% lutum en 6,6 tot 6,8 bij meer dan 10% lutum. pH-waarden boven de 6,8 zijn niet gewenst vanwege sterkere afbraak van de organischge stof en een minder evenwichtig bodemleven.\nBodembedekkingOp alle gronden is bodembekking belangrijk, maar bij lössgronden is dit extra belangrijk. Gewassen die in de winter de grond bedekken zijn gunstig. De aandacht voor groenbemesters is vaak nog te gering. In verband met de aaltjesproblematiek bij suikerbiet wordt vaak gele mosterd of bladrammenas geteeld. Voor de bodem zijn granen en grassen als groenbemester veel gunstiger omdat deze met het intensieve wortelstelsel de bodemstrtuctuur veel beter onderhouden."
  },
  {
    "objectID": "janbokhorst/draineren.html",
    "href": "janbokhorst/draineren.html",
    "title": "Draineren",
    "section": "",
    "text": "In de winter staan er plassen op het land en de groei van de gewassen is daarna duidelijk minder. Om het probleem te verhelpen wordt de grond gedraineerd of intensiever gedraineerd. Vervolgens blijkt het probleem vaak niet te zijn verholpen. De reden is dat de plassen vaak het gevolg zijn van een verdichte laag onder de bouwvoor. Het graven van een kuil geeft hier direct uitsluitsel over. Is verdichting het geval, dan is vaak loswoelen en inzaai van een gewas dat diep wortelt nodig. Dit laatste is belangrijk omdat de grond anders weer dicht kan zakken. Bladrammenas, gele mosterd, luzerne en granen zijn mogelijkheden."
  },
  {
    "objectID": "janbokhorst/bodem-en-mens.html",
    "href": "janbokhorst/bodem-en-mens.html",
    "title": "Bodem en mens",
    "section": "",
    "text": "Hoe de mensen in het verleden met bodem, landbouw en landschap omgingen zegt iets over die mensen. Wanneer we daar naar kijken kun je ideeën krijgen over waar we nu naar moeten streven.\nBodem en mens in de tijd.\nIn het onderdeel bodemontwikkelingen wordt ingegaan op eigenschappen van bodems en landschappen. Er zijn bodems die nog bijna geheel uit zand en klei bestaan en waar weinig organische stof in zit. In het zand en de klei zitten veel mineralen die voor de plant van belang zijn en samen met het beschikbare grondwater geven deze in landbouw en landschap vaak een weelderige groei. Aan het eind van de ontwikkeling zijn met uitzondering van kiezel bijna alle mineralen verdwenen en bevat de grond wel koolstofrijke organische stof. Deze koolstofrijke organische stof is afkomstig uit de koolzuur uit de lucht en onder invloed van de zon in het warme deel van het jaar gevormd. Vanuit de vier elementen beschouwd zijn aarde (mineralen uit gesteentes) en water sterk bepalend bij de jonge gronden. Aan het eind zijn dit lucht en warmte. In het midden worden de zand en klei gemengd met organische stof en is er een wisselwerking. Deze benadering vanuit tegengestelde invloeden is te gebruiken voor keuzes in de landbouw. maar heeft in het verleden ook zijn betekenis gehad voor de relatie tussen mens en landschap. Tevens kan een en ander interessant zijn om eens te kijken naar een wenselijke toekomstige relatie tussen mens en landschap.\n\nEen terugblik\nDe landbouw in Nederland is altijd sterk door bodem en landschap bepaald. Hierbij waren in de loop van de tijd duidelijke veranderingen te zien. In het volgende een beknopt overzicht.\nEen van de eerste vormen van akkerbouw in Nederland vond plaats op kleine akkers op de hogere gronden in Nederland. Deze vorm van landbouw duurde tot ca. 400 na Chr.Het waren akkertjes van ca 40 x 40 m, omgeven door ruggen. Op deze plaats bevindt zich nu de heide of de heideontginning.Vervolgens ontstond het essensysteem. De akker lag op een wat hogere rug bij de beek. Naast de akker lag de boerderij en verder van de beek graasden de schapen op de heidevelden. De hooilanden lagen ook bij de beek.\nZo rond 1200 zien we dat de lagere, nattere gronden in gebruik worden genomen. De natte delen bij de beken worden hier en daar ontwaterd en bij de kust worden gronden ingepolderd.\nNa 1600 is er weer een nieuwe stap. Meren worden drooggelegd. Dit begint in het westen van het land en wordt voorlopig afgesloten met de Flevopolders in de vorige eeuw.\nDit hele proces lijkt uit de techniek verklaard te kunnen worden. De heide kon door afbranden klaar voor cultuur gemaakt worden. Dit ging niet bij bossen met dikke bomen op de plaats waar nu de essen liggen. Daar was zwaarder gereedschap voor nodig. Voor ontginnen van natte gronden is de kruiwagen nodig om dijken te maken. Voor een droogmakerij is een watermolen nodig. Dit alles moet eerst beschikbaar zijn voordat een volgende stap in de ontginning genomen kan worden..\nEr speelt evenwel ook nog iets anders. Niet alleen de techniek is sturend. Er moet ook een bereidheid zijn om de techniek te ontwikkelen of in te zetten . Het is voor te stellen dat het bewerken van een grond voor de mens vroeger een grote stap is geweest. Wanneer dat gebeurt, vindt dat in de eerste fase niet intensief plaats. Met een eergetouw (stok met metalen punt) werd de grond alleen oppervlakkig gewoeld en dat gebeurde alleen op bodems die ‘dicht bij de kosmos’ staan. Dat wil zeggen bij de podzolgronden waar later de heidevelden zouden komen. Hier vinden we de ‘Celtic fields’. Pas later, zo tussen 700 en 1000 na Chr. ontstaat het essensysteem. De akker ligt dan al wat lager: juist tussen het licht van de heide en de duisternis van het broekbos in. Interessant is dat deze ontwikkeling samenviel met de intrede van het Christendom in Europa. Het is mogelijk een parallel te trekken tussen het gaan wonen tussen de ‘lichte’ hei en het ‘donkere’ broekbos en het vinden van een evenwicht tussen licht en duisternis als christelijke impuls was. Vervolgens werden nattere gebieden ontgonnen. Hierbij speelden de Cisterciënzers een belangrijke rol. Ook bij hen speelde het ‘licht brengen in de duisternis’.Na 1600 ontstaat er een ander bewustzijn en wordt de techniek volop ingezet bij droogmakerijen en vele andere polders.\nDe ontwikkeling in de tijd van een kleigrond gedurende een zeer lange periode blijkt precies een andere dan de ingebruikname van de gronden door de mens. Eerst worden de oude gronden in gebruik genomen, dan de midden gronden en tenslotte de jonge. De keuze van een grond geeft iets aan van de menselijke gerichtheid in een bepaalde tijd. Met het verlaten van de midden gronden is ook het bewustzijn voor de basisprincipes voor een vruchtbare bodem verloren gegaan en kon een eenzijdige aandacht voor de minerale mest ontstaan.\nNu staan we bij wijze van spreken voor de zee. Die is niet meer in te polderen. Het is een mooi moment om eens om te kijken. Zoals een bodem het beste voedsel voor de mens kan produceren wanneer de vier elementen in wisselwerking met elkaar staan, zo kan ook het landschap een goede invloed op de mens hebben wanneer in de leefomgeving de verschillende kwaliteiten regelmatig ervaren kunnen worden. Enerzijds de groei van de jonge gronden, anderzijds de rust van de oude; en tenslotte de speelsheid, de duurzaamheid die bij de wisselwerking ontstaat.Een mooi motief voor een toekomstige vormgeving van het platteland. Werken aan bodemvruchtbaarheid en werken aan een duurzaam platteland kan op dezelfde principes berusten.\n\nBodems vroeger en nuIn het volgende een terugblik naar de landbouw zoals die de afgelopen 1500 jaar in Noordwest-Europa op de zandgronden plaatsvond in relatie tot het landschap. Er was toen een hechte relatie tussen mens en natuur. Daar kunnen we nu veel van leren.\nHet landschapDe zandgronden van Noordwest-Europa in het gebied tussen Antwerpen en Hamburg zijn globaal in te delen in drie groepen. Langs beken en kleine rivieren zien we de broekbossen die nu grotendeels zijn omgezet in grasland. Langs deze natte gronden op wat hogere dekzandruggen liggen de oude akkers, de essen. Verder van de beek of rivier af de heidevelden. De heidevelden zijn grotendeels ontgonnen en in gebruik met gras, maïs en granen. De drie gebieden onderscheiden zich onder meer door verschillen in karakter van het landschap, de fauna en het jaarritme.\nKarakters van landschappen\n\nVan links naar rechts in bovenstaande afbeelding: beekdal, es en heide\nLandschap\nHeide\nEen open landschap door de beweiding door schapen. Voor de in cultuurname had dit gebied ook een sterk open karakter. Niet schapen, maar wilde grazers hielden het landschap deels open. Ook de bomen - berk en karige eik - laten licht door.\nBeekdalDicht elzenbroekbos. Veel woekerplanten. Wanneer je door een natuurlijk elzenbos loopt, ben je constant bezig met je een weg te banen. Op de heide kon je nog eens rustig naar wolken of sterren kijken. Hier is het een dichte wildernis.\nEsAkker (es in Noord-Nederland, eng in Midden-Nederland, veld in Zuid-Nederland) heeft een open karakter met zeer oude blokvormige verkaveling. De boerderijen aan de rand van de es zijn omgeven door eiken, beuken, lindes, fruitbomen.\nVogelsHeide\nMezen en roofvogels.BeekdalWatervogels in de beken, weinig zangvogels.\nEsHét gebied van de zangvogels, kauwen.\nJaarritmeHeide\nZeer trage start in het voorjaar. Dan geleidelijk een groene kleur in hei en bomen. In de herfst geen uitbundige kleuren maar subtiel geel worden van berk en eik.\nBeekdalMassief groen worden in de loop van het voorjaar. Groen blijvend tot in de herfst en dan plotseling bruin worden. Blad valt soms ook nog groen af. Geen of (afhankelijk van het jaar) nauwelijks herfstkleuren.\nEsIn het voorjaar verschijnen beperkt enige bloemen. In de zomer is een subtiele bloei zichtbaar en in herfst zijn er volop herfstkleuren in vele, vaak sprekende kleuren. In de herfst verschijnen de vruchten. Het is het enige landschap met vruchten (beukennoot, eikel, fruit, bessen enz.)\nDe relatie met de mensHet landschap als beeld van de mens komt zo naar voren: de heide is het hoofd, het beekdal het gebied van stofwisseling en ledematen, en de es het middengebied. Bij de in cultuurname koos de mens dus voor een plek in het midden als woonplaats tussen de extremen. Ook Schad en Grossbach (1974) schetsen een vergelijkbare overeenkomst tussen mens en landschap bij hoogveen en laagveen. Hoogveen heeft zenuw-zintuigkarakter en laagveen stofwisselingskarakter. Vahle (2000) geeft een enigszins andere interpretatie. Hij noemt het gebied rond het dorp ‘stofwisseling/ledematen systeem’, wat verderop ‘ritmisch systeem’ en nog weer verder ‘zenuw-zintuig systeem’. De indeling van Vahle overlapt deels de genoemde indeling, maar sluit verder wat meer aan bij de huidige situatie en minder bij de oorspronkelijke.\n\nDe indeling volgens Vahle. Steeds verder van het dorp af: groente, graan en extensief weideland.\nLiteratuur-Schad, W. und I. Grossbach, 1974. Niedermoor und Hochmoor. Elemente de Naturwissenschaft 21. Dornach, Schweiz.-H.-Ch. Vahle, 2000. Die Vegetationsästhetik der Kulturlandschaft. - In: Pedroli, E. (ed.): Landscape - Our Home. Lebensraum Landschaft. - Essays über die Kultur der europäischen Landschaft als Aufgabe: 179-186. Zeist, Stuttgart.-Lees hier meer over het drieledig mensbeeld: zenuw-zintuig, ritmisch, stofwisseling.\nBodem en religieOver de band tussen bodem en mens.Het moet rond 8500 voor Christus zijn geweest dat in het Midden-Oosten de eerste zaden in de grond werden gestoken met het doel om later de aren van de uitgegroeide planten te gaan oogsten (de Munck, 2011, Wells, 2010). Het waren waarschijnlijk zaden van wilde grassen. De landbouw was begonnen en zou op veel maatschappelijke terreinen grote invloed gaan hebben. Over de rol van overheid en religie bij bodembeheer hierbij is niet zoveel bekend. Overheid en religie vormden een eenheid en uit China is bekend dat in de begintijd van de landbouw de grond in de winter niet bewerkt mocht worden. In het vroege voorjaar ging de keizer naar de voorouderstempel en bad en mediteerde daar drie dagen. Daarna nam hij een ploeg, ploegde een vore en zaaide daarin wat graan. Hierna mocht in het hele land de grond weer bewerkt worden.\nDe invloed van de overheid wordt concreter bij de Romeinen. De Romeinen hadden een wetgeving rond bemesting. Die bestond uit meerdere onderdelen. Zo was het bijvoorbeeld verplicht om op een dag niet meer mest uit te rijden dan er ook ondergewerkt kon worden. Het waren alle heel praktische regels die op ervaring berusten. Van een visie op bodemvruchtbaarheid kan eigenlijk niet gesproken worden.Tegenwoordig is er ook geen visie op bodemvruchtbaarheid vanuit de overheid. De vele wetgeving rond bemesting die er nu is, richt zich op het voorkomen van verontreiniging van het milieu met meststoffen of broeikasgassen; niet op een vruchtbare bodem. Wanneer de bodemvruchtbaarheid van een grond jarenlang is verwaarloosd, is het niet mogelijk het tekort aan verzorging weer te herstellen omdat dan de regels die gericht zijn op het milieu worden overschreden.De Rooms-katholieke en Protestantse kerken werkten de afgelopen eeuwen niet aan het thema bodemvruchtbaarheid. Toch werd er sedert de vroege middeleeuwen misschien wel ‘christelijke’ landbouw beoefend. De landbouw met de akkers op essen die in de vroege middeleeuwen ontstond, kan ons wat leren.Wat is er gebeurd, hoe komen we hier achter? Het probleem is dat er in de periode tussen 400 en 800 na Christus, toen er grote veranderingen optraden, weinig werd opgeschreven. Wat de gedachten waren achter het gebeuren moet afgeleid worden uit datgene wat er gebeurde. In het volgende een poging tot analyse.In de periode tussen 400 en 800 na Christus ontstond het essensysteem. Het essensysteem kent een duidelijke driedeling: plaggenwinning en begrazing op de heide, bouwland op de akker (es) en hooiland in het beekdal. De heide kent een open karakter. Wolken en sterren zijn goed te zien. Het beekdal met een dicht elzenbos en natte grond is sterk gesloten en de blik moet wel naar beneden getrokken worden om er in te kunnen lopen. Bij de heide domineert de koolstof die onder invloed van lucht en zon in de bodem kwam. In het beekdal domineert het water en de mineralen die van elders met het grondwater aangevoerd worden. Daartussen liggen de akkers met eik, beuk, linde, fruitbomen, vruchten, herfstkleuren (een uitgesproken jaarritme) en zangvogels. In dit laatste gebied vestigden zich de mensen, tussen de stilte en openheid van heide enerzijds en groei en geslotenheid van het beekdal anderzijds. Je zou kunnen denken dat het vormgeven van de landbouw in deze samenhang onder invloed van een christelijke impuls gebeurde. De christelijke drie-eenheid werd vertaald naar de praktijk van het alledaagse leven, naar de vormgeving van de landbouw en naar de wijze van opbouw van bodemvruchtbaarheid. Toch is dit niet zo gebeurd. Toen het essensysteem hier ontstond was het christendom hier nog niet gearriveerd. Knijpenga (2011) gaat uitvoerig in op de vraag in hoeverre het drieledige denken bij de Germaanse en Keltische volken die hier toen woonden, actueel was en geeft daarvan vele voorbeelden. Interessant is ook dat Slicher von Bath (1960) aantoont dat het de plaatselijke bevolking was die ermee begon en van de hogere gronden met de Celtic fields naar ruggen bij de beek verhuisde en daar de drieledige essenlandbouw ontwikkelde. Het waren dus geen nieuwe volken met nieuwe ideeën die dit deden, maar de bestaande en, zoals Knijpenga het verwoordt, ‘het zat in de lucht’ om het zo te doen.Klett beschrijft de ontwikkeling als volgt, Hij wijst op Zarathrustra in dit verband. Zarathrustra (ca 1200 v Chr, Oost-Perzië) ziet de wereld als een strijd tussen de krachten van het licht (Ahura mazda) en de krachten van de duisternis, de aarde (Angra Mainyu). De mens moet de aarde doordringen met lichtkrachten. De ploeg kan hierbij een middel zijn. De aandacht ligt hierbij dus in een tweedeling; het doordringen van de duisternis met licht. Klett noemt de Cisterciënzer monniken als grondleggers van een driegelede landbouw. De essenlandbouw met drieledige structuur is evenwel, zoals hiervoor geschetst, van oudere datum. Bij de driedeling ontstaat in de wisselwerking tussen twee polen dus iets met eigenschappen die de polen zelf niet hebben. Heide en beekdal hebben andere kenmerken dan de es met zijn omgeving. Voor de Cisterciënzers waren er evenwel Germaanse stammen en Ierse monniken die dit driegelede denken introduceerden. Het Ierse christendom eindigde en leefde voort in de Cisterciënzer orde (Koopmans, 1983).Van Walcheren tot Schiermonnikoog en ook in Oost-Nederland werden natte gronden door de cisterciënzer monniken drooggelegd zodat de aarde werd doordrongen door het licht van de zon via de plantenresten en daar een heel nieuw derde element, de vruchtbare grond, ontstond.Tot zover deze poging tot analyse. Mocht het de werkelijkheid benaderen dan is dat heel bijzonder. Van essenlandbouw tot natte gronden, dus bijna heel Nederland, heeft vanuit een christelijke drie-eenheidsgedachte vorm gekregen. Vele eeuwen was dit het leidende principe bij de verzorging van bodemvruchtbaarheid, maar het leefde niet bewust - wel onbewust - bij de boer. Voor de toekomst is het zaak dit onder de nieuwe omstandigheden waar de landbouw mee te maken heeft, weer actief op te pakken. Dit gebeurt hier en daar al in de biologisch-dynamische landbouw.\nLiteratuurGelder, Tom van, www.dynamisch.nu.Klett, Manfred, http://users.telenet.be/antroposofie/diabasis/b15klett.htm of http://www.liesbethbisterbosch.org/index.php?pg=pag&p=39&m=m25\nKnijpenga, S., 2011. De opkomst van het christendom in de Lage Landen. Jaap Verheij, Boekproducties Odijk.\nA.Koopmans, 1983. Mondelinge mededeling.\nMunck, E. de, 2011. Van holbewoner tot stadsmens. Christophorus Zeist.\nSlicher von Bath, B.H. 1960. De agrarische geschiedenis van West-Europa, 500-1850.\nWells, S., 2010. De akkers van Pandora. Contact, Antwerpen, Amsterdam.\nBeken, rivieren en bodemvruchtbaarheidEen beek of rivier ontspringt bij oude bodems en eindigt bij jonge bodems. De levensloop van beek of rivier is precies andersom dan bij de mens. Smetana vatte dat samen bij de Moldau.1. InleidingWat hebben beek en rivier en bodemvruchtbaarheid met elkaar te maken? Het lijkt een vreemde samenhang, maar is dat niet. Het gaat om het volgende:Iedere grote rivier en ook veel middelgrote rivieren en beken laten tijdens het vervolg van hun loop verschillen in landschappen en bodems zien. Bij de bron zijn de landschappen en bodems vaak oud: vaak naaldbomen en podzolgronden. In de middenloop zijn er de midden gronden en is de vegetatie heel divers. Eik, beuk, linde, fruitbomen, zangvogels, herfstkleuren. Hier vinden we oude dorps- en stadskernen, hier is cultuur, hier woonden bijna alle grote componisten. Bij de benedenloop de jonge gronden en gaat het om wilgen, elzen, populieren. Weinig zangvogels, weinig herfstkleuren.\nBodembeheerBij de bron:- diepe bodembewerking is vaak noodzakelijk-stikstofhoudende organische verbindingen in de grond brengen- bodembewerking vaak gunstig- fosfaat is vaak goed beschikbaar voor de plant, maar pas op voor uitspoelingBij de middenloop:- diepe bodembewerking is vaak niet nodig- stikstofhoudende en koolstofhoudende organische verbindingen beide aanvoeren- er kan veel organisch fosfaat zijn en dat betekent bij voldoende bodemleven een constante fosfaatvrijmaking\nIn de delta:- voorzichtig met diepe grondbewerking- koolstof in de grond brengen- bodembewerking zoveel mogelijk vermijden- oppassen met fosfaat, die wordt snel gefixeerd\nWe gaan een en ander eens bekijken in Tsjechie bij de Moldau en in Nederland bij het riviertje de Reest op de grens van Drenthe en Overijssel\n2. De MoldauDe driedeling van een rivier is door Smetana in muziek weergegeven bij de rivier de Moldau:-bovenloop: oude deel, rustige ‘kabbelende’ muziek;-middenloop: midden deel, harmonie, wals, bruiloftsmuziek, jachtpartij;-benedenloop: jonge deel, massieve, voortgaande tonen van een groot orkest.\nDeze veranderende sfeer van het landschap zien we bij iedere iedere rivier of beek. Bij de rivier in het groot en bij een beek in het klein.\n\n\n\nBovenloop, middenloop en benedenloop van de Moldau\n\nBij een lustrum van het tuinbouwbedrijf de Aardvlo in Bunnik werden de verschillen op bovenstaande wijze weergegeven.\n3. De Reest op de grens van Drenthe en OverijsselBodemvruchtbaarheid ontstaat door een wisselwerking tussen koolstof en stikstof (zie Stoffen in de landbouw).De Reest ontspringt in een koolstofrijk gebied, het hoogveen. In de benedenloop, het stikstofrijke gebied, met elzen, wilgen en populieren, stroomt (het vervolg van) de Reest het Zwarte Water in. In de overgang van bovenloop en benedenloop ontstaan de vruchtbare gronden waar landbouw werd bedreven en de essen werden aangelegd in een landschap dat zelf ook een wisselwerking tussen koolstof en stikstof laat zien (zie Stoffen in de landbouw). In het volgende van benedenloop naar de bovenloop de de verschillen in landschap in beelden.\n\nDe loop van de Reest van Dedemsvaart tot Meppel en het vervolg richting Zwarte Water als blauwe lijn.\nDe benedenloop van de Reest\n\nDe Reest westelijk van Zwartsluis\n\nOorspronkelijke natuur westelijk van Zwartsluis\n\nZo zag mogelijk de oever van het vervolg van de Reest westelijk van Meppel er uit\nDe middenloop van de Reest\n\nHerfstkleuren van beuken bij Oud-Avereest\n\nBos bij IJhorst, geeft een indruk van de oorspronkelijke natuur in dit deel van de Reest.\n\nHet dorp Oud-Avereest in de herfst\nDe bovenloop van de Reest Alle hoogveen in het brongebied van de Reest is afgegraven, maar verder naar het oosten is het er nog.\n\n\n\n\nPrecies op deze plek was, in het hoogveengebied westelijk van Dedemsvaart, ooit de bron van de Reest. Het is nu veenkoloniaal landbouwgebied. Nieuwe alinea\nDe Bodem\nDirect naar\nlinknummer 1\n\nZandgronden\ner zijn andgronden\n U hebt een geweldige manier gekozen om afbeeldingen en tekst te integreren in uw website. Verplaats de afbeelding naar een willekeurige locatie in deze container. De tekst wordt automatisch om de afbeelding heen geplaatst. U kunt evenementen, teamleden, nieuwe producten en meer op eenvoudige en creatieve wijze weergeven. Voeg een afbeelding toe uit de afbeeldingenkiezer en bewerk deze zoals u normaal gesproken doet voor afbeeldingen in het systeem. U kunt de afbeelding bijvoorbeeld koppelen aan bestaande pagina’s van uw site, een website-URL, een pop-up of een anker. Nadat u een afbeelding hebt gekozen, voegt u de tekst toe. U kunt tekst toevoegen die de geselecteerde afbeelding beschrijft, of de afbeelding enkel ter decoratie gebruiken. hebt een geweldige manier gekozen om afbeeldingen en tekst te integreren in uw website. Verplaats de afbeelding naar een willekeurige locatie in deze container. De tekst wordt automatisch om de afbeelding heen geplaatst. U kunt evenementen, teamleden, nieuwe producten en meer op eenvoudige en creatieve wijze weergeven. Voeg een afbeelding toe uit de afbeeldingenkiezer en bewerk deze zoals u normaal gesproken doet voor afbeeldingen in het systeem. U kunt de afbeelding bijvoorbeeld koppelen aan bestaande pagina’s van uw site, een website-URL, een pop-up of een anker. Nadat u een afbeelding hebt gekozen, voegt u de tekst toe. U kunt tekst toevoegen die de geselecteerde afbeelding beschrijft, of de afbeelding enkel ter decoratie gebruiken.\n U hebt een geweldige manier gekozen om afbeeldingen en tekst te integreren in uw website. Verplaats de afbeelding naar een willekeurige locatie in deze container. De tekst wordt automatisch om de afbeelding heen geplaatst. U kunt evenementen, teamleden, nieuwe producten en meer op eenvoudige en creatieve wijze weergeven. Voeg een afbeelding toe uit de afbeeldingenkiezer en bewerk deze zoals u normaal gesproken doet voor afbeeldingen in het systeem. U kunt de afbeelding bijvoorbeeld koppelen aan bestaande pagina’s van uw site, een website-URL, een pop-up of een anker. Nadat u een afbeelding hebt gekozen, voegt u de tekst toe. U kunt tekst toevoegen die de geselecteerde afbeelding beschrijft, of de afbeelding enkel ter decoratie gebruiken. hebt een geweldige manier gekozen om afbeeldingen en tekst te integreren in uw website. Verplaats de afbeelding naar een willekeurige locatie in deze container. De tekst wordt automatisch om de afbeelding heen geplaatst. U kunt evenementen, teamleden, nieuwe producten en meer op eenvoudige en creatieve wijze weergeven. Voeg een afbeelding toe uit de afbeeldingenkiezer en bewerk deze zoals u normaal gesproken doet voor afbeeldingen in het systeem. U kunt de afbeelding bijvoorbeeld koppelen aan bestaande pagina’s van uw site, een website-URL, een pop-up of een anker. Nadat u een afbeelding hebt gekozen, voegt u de tekst toe. U kunt tekst toevoegen die de geselecteerde afbeelding beschrijft, of de afbeelding enkel ter decoratie gebruiken.\nNieuwe alinea\nNieuwe alinea"
  },
  {
    "objectID": "janbokhorst/akkerbouw-zeeklei.html",
    "href": "janbokhorst/akkerbouw-zeeklei.html",
    "title": "AKKERBOUW Zeeklei",
    "section": "",
    "text": "Veel maatregelen genoemd bij akkerbouw Flevoland gelden ook voor de overige zeekleigronden. De specifieke aanpak van de overige kleigronden wordt hier nog nader uitgewerkt. U vindt hier al wel een korte impressie van een van de mooiste voorbeelden van werken aan bodemkwaliteit: Bakkerbio in Munnekezijl. \nHet bedrijf Bakkerbio in Munnekezijl (Fr) \nDankzij vaste rijpaden, alle percelen het hele jaar door bedekt met een wortelend gewas en vaste mest is er bij akkerbouwbedrijf Bakkerbio een bodem ontstaan met een perfecte bodemstructuur, een actief bodemleven (3 groepen regenwormen) en een harmonische groei van de gewassen. Niet kerende grondbewerking en bodemvoeding op het hoogste niveau.\nVader en zoon Bakker: “We zijn door biologische landbouw in een andere wereld terechtgekomen.”\nOp het akkerbouwbedrijf van 80 ha, vlak bij het Lauwersmeer in Munnekezijl staat de bodem centraal. Luisteren naar de natuur en van daaruit handelen. Een voorbeeld voor iedereen die een duurzaam bodembeheer nastreeft. Dat gaat als volgt:\nDe vruchtopvolging:Jaar 1 gras/klaverjaar 2 gras/klaver en in mei bloemkool en vervolgens haver of roggejaar 3 aardappel, phacelia/wikkejaar 4 bloemkool of pompoen en haver met alexandrijnse klaverjaar 5 haver, knolselderij of peenjaar 6 haver en gras/klaver\nDe hoofdgrondbewerking is steeds na de oogst en voor de groenbemester, die tussengewas wordt genoemd. Dus geen grondbewerkingen vlak voor de winter als de bodem te nat is.Als mest wordt de vaste mest van hun eigen zoogkoeien en wat aangekochte geitenmest gebruikt en voor de bloemkool wordt ook gedroogde gras/klaverbrok oppervlakkig ingewerkt.De ontwikkeling van de methode gebeurde in nauwe samenwerking met het proefbedrijf Kollumerwaard en diverse projecten rond bodemkwaliteit o.a. Planty Organic.Het resultaat is een buitengewoon mooie bodem. Ongekend in de akkerbouw op zeeklei. Opmerkelijk is vooral het enkele jaren geleden aangekochte nieuwe deel van het bedrijf dat in de buurt de badkuip werd genoemd omdat het altijd plasvorming liet zien. Om voldoende waterberging te krijgen werd tot 40 cm diepte geploegd wat een sterke verlaging van het organische stofgehalte tot gevolg had. Bij een profielbeoordeling wordt al snel duidelijk dat regenwormen, door de vruchtopvolging met bodembedekking en vaste mest gestimuleerd, een centrale rol in de bodem hebben gespeeld.Bij niet kerende grondbewerking zijn slakken vaak een probleem. Hier zijn er juist minder dan bij geploegde teelt, omdat loopkevers het aantal slakken beperken. De eitjes van de koolvlieg worden door een schoffel met luchtondersteuning weggeblazen. Door de biologische teelt zijn we in een andere wereld terecht gekomen, zeggen de enthousiaste telers. Het bedrijf heeft 30% minder mest nodig en 25% minder fossiele energie dan vergelijkbare bedrijven. meer info: www.bakkerbio.nl\n\nDe RTK-GPS gestuurde trekker\n\nWikke/Phacelia mengsel als tussengewas. Hier voelt een regenworm zich thuis\n\nVroeger was de structuur heel slecht en dat is nog wel te zien, maar vooral regenwormen zijn hard aan het werk\n\nDit is een vast rijpad. Sterk verdichte grond\n\nEen bouwvoor met een goede structuur\n\nEen kluit onder phacelia\n\nZoogkoeien die de mest leveren"
  }
]